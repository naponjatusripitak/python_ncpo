หน้า	๒๐
เล่ม	๑๓๔	ตอนพิเศษ	๒๖๙	ง	ราชกิจจานุเบกษา	๒	พฤศจิกายน	๒๕๖๐
คําสั่งหัวหน้าคณะรักษาความสงบแห่งชาติ
ที่ ๔๙/๒๕๖๐
เรื่อง การพิสูจน์ตัวบุคคลของแรงงานต่างด้าว


โดยที่ระบบการตรวจสอบบุคคลบางประเภท ซึ่งเดินทางเข้ามาในราชอาณาจักรไทย ยังไม่สามารถ ตรวจสอบและยืนยันอัตลักษณ์ได้ถูกต้องตามหลักการอันเกี่ยวกับความมั่นคงของประเทศ ดังเช่นที่มี คนต่างด้าวเดินทางเข้ามาทํางานในราชอาณาจักรไทยเป็นจํานวนมากทั้งที่เข้ามาโดยชอบด้วยกฎหมายและ ไม่ชอบด้วยกฎหมาย แต่การจัดเก็บข้อมูลเพ่ือพิสูจน์ตัวบุคคลของแรงงานต่างด้าวกระจัดกระจายอยู่ใน ความรับผิดชอบของหลายหน่วยงานตามหน้าที่และอํานาจที่เกี่ยวข้อง อีกทั้งยังใช้ระบบหรือวิธีการ ที่แตกต่างกันทําให้เกิดความยุ่งยากและล่าช้าในการนําข้อมูลดังกล่าวมาใช้ประโยชน์ในทางราชการ จึงมีความจําเป็นจะต้องกําหนดให้มีคณะกรรมการพิจารณาการเก็บข้อมูลพิสูจน์ตัวบุคคลของแรงงานต่างด้าว เพื่อทําหน้าที่จัดทําทะเบียนประวัติและการจัดเก็บข้อมูลจากแรงงานต่างด้าวที่เดินทางเข้ามาทํางาน ในราชอาณาจักรไทยด้วยการใช้วิธีการหลายอย่างประกอบกันอย่างเป็นระบบ มีฐานทางกฎหมายรองรับ ถูกต้องชัดเจนเชื่อถือได้ และมีมาตรการปกป้องข้อมูลเหล่านี้มิให้มีการนําไปใช้ในทางที่ละเมิดสิทธิ ในความเป็นอยู่ส่วนตัวเกินกว่าความจําเป็นในการคุ้มครองประโยชน์สาธารณะตามมาตรฐานสากล ทั้งนี้ เพื่อเป็นการป้องกัน ระงับหรือปราบปรามการทําลายความสงบเรียบร้อย และเป็นการรักษา ความมั่นคงของชาติด้านแรงงาน เศรษฐกิจ และสังคม
อาศัยอํานาจตามความในมาตรา ๒๖๕ ของรัฐธรรมนูญแห่งราชอาณาจักรไทย ประกอบกับ มาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะ รักษาความสงบแห่งชาติ โดยความเห็นชอบของคณะรักษาความสงบแห่งชาติ จึงมีคําสั่งดังต่อไปนี้
ข้อ	๑	ในคําสั่งนี้
“คณะกรรมการ” หมายความว่า คณะกรรมการพิจารณาการเก็บข้อมูลพิสูจน์ตัวบุคคลของ แรงงานต่างด้าว
“๒๒ จังหวัดที่มีพื้นที่ติดทะเล” หมายความว่า จังหวัดกระบี่ จันทบุรี ฉะเชิงเทรา ชลบุรี ชุมพร ตราด ตรัง นครศรีธรรมราช นราธิวาส ประจวบคีรีขันธ์ ปัตตานี พังงา เพชรบุรี ภูเก็ต ระนอง ระยอง สงขลา สตูล สมุทรปราการ สมุทรสงคราม สมุทรสาคร และสุราษฎร์ธานี
ข้อ ๒ ให้จัดตั้ง “คณะกรรมการพิจารณาการเก็บข้อมูลพิสูจน์ตัวบุคคลของแรงงานต่างด้าว” ประกอบด้วย ปลัดกระทรวงมหาดไทยเป็นประธานกรรมการ อธิบดีกรมการกงสุล อธิบดีกรมสนธิสัญญา และกฎหมาย ผู้บัญชาการสํานักงานตรวจคนเข้าเมือง ผู้อํานวยการสํานักงานรัฐบาลอิเล็กทรอนิกส์ (องค์การมหาชน) เป็นกรรมการ อธิบดีกรมการปกครองเป็นกรรมการและเลขานุการ อธิบดีกรมการจัดหางาน อธิบดีกรมเจ้าท่า และอธิบดีกรมประมง เป็นกรรมการและผู้ช่วยเลขานุการ
หน้า	๒๑
เล่ม	๑๓๔	ตอนพิเศษ	๒๖๙	ง	ราชกิจจานุเบกษา	๒	พฤศจิกายน	๒๕๖๐
ข้อ	๓	ให้คณะกรรมการมีหน้าที่และอํานาจ ดังต่อไปนี้
(๑) พิจารณาแนวทางการดําเนินการเพื่อให้มีระบบการพิสูจน์ตัวบุคคลของแรงงานต่างด้าว ภาคประมงที่กรมเจ้าท่าและกรมการจัดหางานดําเนินการอยู่ โดยให้มีการจัดเก็บข้อมูลการระบุ อัตลักษณ์บุคคลเพื่อประโยชน์ในการพิสูจน์ตัวบุคคลอย่างมีประสิทธิภาพ
(๒) กําหนดหน่วยงานที่มีหน้าที่และอํานาจในการจัดเก็บข้อมูลการระบุอัตลักษณ์บุคคล รวมทั้งกําหนดหลักเกณฑ์และวิธีการในการจัดเก็บข้อมูลดังกล่าว ตลอดจนกําหนดให้มีการเชื่อมโยง ข้อมูลระหว่างหน่วยงานที่เกี่ยวข้องในการจัดเก็บข้อมูล จัดทําทะเบียนประวัติ และพิสูจน์อัตลักษณ์ของ แรงงานต่างด้าว เพื่อให้สามารถนํามาใช้งานได้อย่างรวดเร็วและมีประสิทธิภาพ
(๓) กําหนดหน่วยงานที่มีหน้าที่รับผิดชอบและรักษาข้อมูลตาม (๑) และ (๒) ให้มีความปลอดภัย มีความน่าเชื่อถือในการพิสูจน์ตัวตนของแรงงานต่างด้าว และมีระบบป้องกันมิให้มีการนําข้อมูลดังกล่าว ไปใช้โดยไม่ชอบด้วยกฎหมาย
(๔) ปฏิบัติหน้าที่อื่นตามที่นายกรัฐมนตรีมอบหมาย
ให้หน่วยงานตาม (๒) และ (๓) มีหน้าที่และอํานาจดําเนินการให้เป็นไปตามที่คณะกรรมการกําหนด ข้อ	๔	การจัดเก็บข้อมูลพิสูจน์ตัวบุคคลตามข้อ ๓ (๑) ให้เริ่มดําเนินการสําหรับแรงงาน ต่างด้าวในภาคประมงและโรงงานแปรรูปสัตว์น้ําใน ๒๒ จังหวัดที่มีพื้นที่ติดทะเล โดยให้ดําเนินการ
ให้แล้วเสร็จภายในวันที่ ๓๑ มีนาคม พ.ศ. ๒๕๖๑
คณะกรรมการอาจประกาศพื้นที่เพิ่มเติมนอกเหนือจาก ๒๒ จังหวัดที่มีพื้นที่ติดทะเลได้ โดยความเห็นชอบของคณะรัฐมนตรี
ข้อ ๕ การจัดเก็บข้อมูลพิสูจน์ตัวบุคคลของแรงงานต่างด้าวสําหรับแรงงานอื่นนอกจากแรงงาน ตามข้อ ๔ วรรคหนึ่ง ในพื้นที่ใด ให้คณะกรรมการเสนอต่อคณะรัฐมนตรีเพื่อกําหนดหน่วยงานที่มี หน้าที่รับผิดชอบและกําหนดระยะเวลาดําเนินการให้แล้วเสร็จ ในกรณีเช่นนี้ให้นําความในข้อ ๓ วรรค สอง มาใช้บังคับด้วย
ข้อ ๖ การจัดเก็บข้อมูลพิสูจน์ตัวบุคคลของแรงงานต่างด้าวที่กรมการจัดหางานได้ดําเนินการ ก่อนที่คําสั่งนี้มีผลใช้บังคับให้ดําเนินการต่อไป จนกว่าคณะกรรมการจะกําหนดหน่วยงานที่มีหน้าที่ ดําเนินการแทนหรือกําหนดเป็นอย่างอื่น
ข้อ ๗ ให้สํานักงบประมาณพิจารณาจัดสรรงบประมาณให้แก่คณะกรรมการ และหน่วยงานที่ คณะกรรมการมอบหมายเพื่อให้ดําเนินการตามคําสั่งนี้
ข้อ ๘ ในกรณีที่เห็นสมควรนายกรัฐมนตรีหรือคณะรัฐมนตรีอาจเสนอให้คณะรักษา ความสงบแห่งชาติแก้ไขเปลี่ยนแปลงคําสั่งนี้ได้
ข้อ	๙	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๒ พฤศจิกายน พุทธศักราช ๒๕๖๐ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
