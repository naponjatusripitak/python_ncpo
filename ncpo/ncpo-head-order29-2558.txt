หน้า	๒๐
เล่ม	๑๓๒	ตอนพิเศษ	๒๒๐	ง	ราชกิจจานุเบกษา	๑๖	กันยายน	๒๕๕๘
คําสั่งหัวหน้าคณะรักษาความสงบแห่งชาติ
ที่ ๒๙/๒๕๕๘
เรื่อง การเลือกกรรมการแทนตําแหน่งที่ว่างในคณะกรรมการตรวจเงินแผ่นดิน และการดําเนินการเพื่อสรรหาผู้ดํารงตําแหน่งในองค์กรอิสระ


โดยที่สมควรปรับปรุงหลักเกณฑ์บางประการเกี่ยวกับองค์กรอิสระเพื่อความเป็นธรรมและ ประสิทธิภาพในการปฏิบัติงานอันจําเป็นต้องดําเนินการโดยด่วนอันเนื่องจากกรณีกรรมการตรวจเงินแผ่นดิน ขอลาออกจากการดํารงตําแหน่งทําให้คณะกรรมการตรวจเงินแผ่นดินเหลืออยู่ไม่ถึงจํานวนตามที่ กฎหมายกําหนด เป็นเหตุให้กรรมการเท่าที่เหลืออยู่ไม่สามารถปฏิบัติหน้าที่ต่อไปได้ ซึ่งมีผลกระทบอย่างยิ่ง ต่อการใช้บังคับกฎหมายประกอบรัฐธรรมนูญว่าด้วยการตรวจเงินแผ่นดิน นอกจากนั้น ยังมีกรณีที่ ผู้ได้รับการสรรหาให้ดํารงตําแหน่งในองค์กรอิสระตามรัฐธรรมนูญต้องลาออกจากตําแหน่งหน้าที่เดิม ภายในเวลาที่กําหนดแต่บางครั้งแม้ลาออกจากตําแหน่งหน้าที่เดิมแล้วก็ยังไม่อาจดําเนินการแต่งตั้ง ผู้นั้นให้ดํารงตําแหน่งใหม่ในองค์กรอิสระได้ เนื่องจากการสรรหายังได้ไม่ครบจํานวนจึงต้อง ทอดระยะเวลาออกไปเป็นเวลานานอันไม่เป็นธรรมต่อผู้ที่ได้รับการสรรหาไว้แล้วและจําเป็นต้องลาออก จากตําแหน่งหน้าที่เดิม กรณีจึงมีความจําเป็นเพื่อประโยชน์ในการปฏิรูปราชการแผ่นดินและแก้ไข ข้อขัดข้องทางกฎหมาย อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของ คณะรักษาความสงบแห่งชาติจึงมีคําสั่ง ดังต่อไปนี้
ข้อ ๑ ให้ยกเว้นการใช้บังคับมาตรา ๑๑ วรรคสอง แห่งพระราชบัญญัติประกอบรัฐธรรมนูญ ว่าด้วยการตรวจเงินแผ่นดิน พ.ศ. ๒๕๔๒ และให้คณะกรรมการตรวจเงินแผ่นดินตามประกาศ คณะรักษาความสงบแห่งชาติ ฉบับที่ ๗๑/๒๕๕๗ เรื่อง การสรรหาคณะกรรมการตรวจเงินแผ่นดิน และผู้ว่าการตรวจเงินแผ่นดิน ลงวันที่ ๒๗ มิถุนายน พุทธศักราช ๒๕๕๗ ประกอบด้วยกรรมการ เท่าที่เหลืออยู่ในวันก่อนวันที่คําสั่งนี้มีผลใช้บังคับ และให้ปฏิบัติหน้าที่ต่อไปได้ โดยไม่ต้องดําเนินการสรรหา และคัดเลือกบุคคลใดแทนตําแหน่งที่ว่าง จนกว่าจะมีคําสั่งเป็นอย่างอื่น
ข้อ ๒ ในกรณีที่ประธานกรรมการหรือกรรมการตรวจเงินแผ่นดินพ้นจากตําแหน่ง ก่อนวาระเพิ่มเติมอีก หากคณะกรรมการตรวจเงินแผ่นดินนั้นยังมีจํานวนตั้งแต่ห้าคนขึ้นไป ให้คณะกรรมการตรวจเงินแผ่นดินประกอบด้วยกรรมการเท่าที่มีอยู่ และให้ปฏิบัติหน้าที่ต่อไปได้
ในกรณีที่ประธานกรรมการพ้นจากตําแหน่งก่อนวาระ ให้คณะกรรมการตรวจเงินแผ่นดิน ตามวรรคหนึ่งเลือกกรรมการคนหนึ่งขึ้นทําหน้าที่ประธานกรรมการ
ข้อ ๓ ในกรณีที่ประธานกรรมการหรือกรรมการตรวจเงินแผ่นดินพ้นจากตําแหน่งก่อนวาระ และเป็นเหตุให้คณะกรรมการตรวจเงินแผ่นดินนั้นมีจํานวนน้อยกว่าห้าคน ให้คณะกรรมการตรวจเงินแผ่นดิน หยุดการปฏิบัติหน้าที่ และให้ดําเนินการสรรหากรรมการตรวจเงินแผ่นดินตามข้อ ๓ แห่งประกาศ
หน้า	๒๑
เล่ม	๑๓๒	ตอนพิเศษ	๒๒๐	ง	ราชกิจจานุเบกษา	๑๖	กันยายน	๒๕๕๘
คณะรักษาความสงบแห่งชาติ ฉบับที่ ๗๑/๒๕๕๗ เรื่อง การสรรหาคณะกรรมการตรวจเงินแผ่นดิน และผู้ว่าการตรวจเงินแผ่นดิน ลงวันที่ ๒๗ มิถุนายน พุทธศักราช ๒๕๕๗ ในระหว่างนั้นให้ผู้ว่าการ ตรวจเงินแผ่นดินเป็นผู้ใช้อํานาจหน้าที่แทนประธานกรรมการตรวจเงินแผ่นดินและคณะกรรมการ ตรวจเงินแผ่นดิน
ข้อ ๔ ให้เพิ่มความต่อไปนี้เป็นวรรคสามของประกาศคณะรักษาความสงบแห่งชาติ ฉบับที่ ๔๘/๒๕๕๗ เรื่อง การสรรหาบุคคลเพื่อดํารงตําแหน่งแทนตําแหน่งที่ว่าง ลงวันที่ ๒๙ พฤษภาคม พุทธศักราช ๒๕๕๗
“ในกรณีที่มีการสรรหาบุคคลเพื่อดํารงตําแหน่งแทนตําแหน่งที่ว่างเกินกว่าหนึ่งคนแต่มีผู้ได้รับเลือก หรือได้รับความเห็นชอบไม่ครบจํานวน และมีกรณีที่ผู้ได้รับเลือกต้องประชุมและเลือกกันเอง ให้คนหนึ่งเป็นประธานศาลหรือประธานองค์กรตามรัฐธรรมนูญ การลาออกจากการเป็นบุคคลตาม (๑) (๒) หรือ (๓) หรือแสดงหลักฐานให้เป็นที่เชื่อได้ว่าตนได้เลิกประกอบวิชาชีพอิสระตาม (๔) ของมาตรา ๒๐๗ วรรคหนึ่ง ของรัฐธรรมนูญแห่งราชอาณาจักรไทย พุทธศักราช ๒๕๕๐ ผู้ได้รับเลือกหรือได้รับความเห็นชอบ ต้องกระทําภายในสิบห้าวันนับแต่วันที่ได้รับเลือกหรือได้รับความเห็นชอบครบจํานวน”
ข้อ	๕	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๑๖ กันยายน พุทธศักราช ๒๕๕๘ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
