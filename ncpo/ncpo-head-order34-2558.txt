หน้า	๑๐๕
เล่ม	๑๓๒	ตอนพิเศษ	๒๔๐	ง	ราชกิจจานุเบกษา	๕	ตุลาคม	๒๕๕๘
คําสั่งหัวหน้าคณะรักษาความสงบแห่งชาติ
ที่ ๓๔/๒๕๕๘
เรื่อง การอํานวยความสะดวกในการจัดทําร่างรัฐธรรมนูญ


ตามที่มีประกาศคณะรักษาความความสงบแห่งชาติ เรื่อง แต่งตั้งคณะกรรมการร่างรัฐธรรมนูญ ลงวันที่ ๕ ตุลาคม ๒๕๕๘ นั้น เพื่อให้การปฏิบัติงานของคณะกรรมการดังกล่าวเป็นไปด้วยความเรียบร้อย รวดเร็ว มีประสิทธิภาพ สามารถมีที่ปรึกษา ผู้ช่วยปฏิบัติงาน คณะอนุกรรมการและเจ้าหน้าที่อื่น ๆ ได้ ตามความจําเป็นซึ่งยังไม่เคยมีกฎเกณฑ์ในเรื่องนี้มาก่อน จึงสมควรวางมาตรการเพื่ออํานวยความสะดวก ในการจัดทําร่างรัฐธรรมนูญและการเตรียมการอื่น ๆ เช่น การรับฟังความคิดเห็นของประชาชน การเตรียมการ เกี่ยวกับการลงประชามติ การจัดทํากฎหมายประกอบรัฐธรรมนูญ อันจะทําให้กระบวนการทั้งหลาย ดําเนินไปได้ตามเวลาที่กําหนดหรือเร็วขึ้นสมประโยชน์และสอดคล้องกับการปฏิรูปการเมืองการปกครอง ตามแผนและขั้นตอน (Roadmap) ที่คณะรักษาความสงบแห่งชาติได้แถลงไว้
อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติ โดยความเห็นชอบของคณะรักษาความสงบ แห่งชาติ จึงมีคําสั่งดังต่อไปนี้
๑. ให้ยกเลิกความในวรรคสองของมาตรา ๔ แห่งพระราชกฤษฎีกาเงินประจําตําแหน่ง และประโยชน์ตอบแทนอื่นของผู้ดํารงตําแหน่งตามรัฐธรรมนูญบางตําแหน่ง พ.ศ. ๒๕๕๗
๒. ให้คณะกรรมการร่างรัฐธรรมนูญมีที่ปรึกษาจํานวนไม่เกินเก้าคน ตามที่คณะกรรมการ ร่างรัฐธรรมนูญแต่งตั้งโดยคํานึงถึงผู้เคยเป็นกรรมาธิการในการยกร่างรัฐธรรมนูญฉบับ พ.ศ. ๒๕๔๐ พ.ศ. ๒๕๕๐ และคณะกรรมาธิการยกร่างรัฐธรรมนูญชุด พ.ศ. ๒๕๕๗ – ๒๕๕๘ ด้วย
ให้ที่ปรึกษาตามวรรคหนึ่งซึ่งประธานกรรมการร่างรัฐธรรมนูญเชิญให้เข้าประชุมได้รับ เบี้ยประชุมเป็นรายครั้ง ๆ ละสี่พันบาท วันใดที่มีการประชุมหลายครั้งให้ได้รับเบี้ยประชุมเพียงครั้งเดียว
๓. ให้สมาชิกสภาขับเคลื่อนการปฏิรูปประเทศแต่ละคนมีผู้ช่วยในการปฏิบัติงานในตําแหน่ง และอัตราค่าตอบแทนตามที่ประธานรัฐสภาออกระเบียบ โดยเทียบเคียงกับกรณีของสมาชิกสภาปฏิรูปแห่งชาติ แต่จํานวนต้องไม่เกินคนละสามอัตรา
๔.	ให้คณะกรรมการร่างรัฐธรรมนูญมีผู้ช่วยในการปฏิบัติงานดังนี้
(๑) ผู้ชํานาญการประจําตัวประธานกรรมการ จํานวน ๒ อัตรา และผู้ชํานาญการ ประจําตัวกรรมการคนละ จํานวน ๑ อัตรา ทั้งนี้ ให้ผู้ชํานาญการแต่ละคนได้รับค่าตอบแทนในอัตรา เดือนละ ๒๐,๐๐๐ บาท
(๒) ผู้ช่วยดําเนินงานของประธานกรรมการและกรรมการคนละ จํานวน ๑ อัตรา ให้ได้รับค่าตอบแทนเดือนละ ๑๕,๐๐๐ บาท
หน้า	๑๐๖
เล่ม	๑๓๒	ตอนพิเศษ	๒๔๐	ง	ราชกิจจานุเบกษา	๕	ตุลาคม	๒๕๕๘
คณะกรรมการร่างรัฐธรรมนูญอาจตั้งคณะอนุกรรมการร่างรัฐธรรมนูญฝ่ายต่าง ๆ เพื่อปฏิบัติงานภายในอํานาจหน้าที่ของคณะกรรมการร่างรัฐธรรมนูญ อนุกรรมการดังกล่าวได้รับเบี้ยประชุม เป็นรายครั้งที่มาประชุมตามอัตราและหลักเกณฑ์เดียวกับกรรมาธิการของสภานิติบัญญัติแห่งชาติ
ให้มีผู้ช่วยเลขานุการในคณะกรรมการร่างรัฐธรรมนูญไม่เกินห้าคนซึ่งแต่งตั้งจากข้าราชการ รัฐสภาสามัญอย่างน้อยหนึ่งคน ผู้ช่วยเลขานุการได้รับเบี้ยประชุมเป็นรายครั้ง ๆ ละหนึ่งพันบาท
ให้ประธานกรรมการ กรรมการร่างรัฐธรรมนูญและอนุกรรมการซึ่งต้องเดินทางไปราชการ ภายในราชอาณาจักร นอกจังหวัดอันเป็นที่ตั้งอาคารรัฐสภาเพื่อปฏิบัติหน้าที่ตามมติของคณะกรรมการ ได้รับค่าเดินทาง ค่าใช้จ่ายและมีสิทธิได้รับค่ารักษาพยาบาล เช่นเดียวกับกรรมาธิการยกร่างรัฐธรรมนูญ และอนุกรรมาธิการยกร่างรัฐธรรมนูญ ตามพระราชกฤษฎีกาเงินประจําตําแหน่งและประโยชน์ตอบแทนอื่น ของผู้ดํารงตําแหน่งตามรัฐธรรมนูญบางตําแหน่ง พ.ศ. ๒๕๕๗
๕. ให้สํานักงานเลขาธิการสภาผู้แทนราษฎรจัดงบประมาณ สถานที่ เจ้าหน้าที่ และสิ่งอํานวย ความสะดวกแก่คณะกรรมการร่างรัฐธรรมนูญและคณะอนุกรรมการตามที่คณะกรรมการร่างรัฐธรรมนูญ แจ้งให้ทราบเพื่อประโยชน์แก่การจัดทําร่างกฎหมายรัฐธรรมนูญ การรับฟังความคิดเห็นของประชาชน และการจัดทําร่างกฎหมายประกอบรัฐธรรมนูญ
ในกรณีที่คณะกรรมการร่างรัฐธรรมนูญเห็นสมควรให้มีการรับฟังความคิดเห็นของประชาชน ให้สํานักงานเลขาธิการสภาผู้แทนราษฎร จัดค่าใช้จ่าย สิ่งอํานวยความสะดวกในการเดินทางและการปฏิบัติงาน และประสานกับหน่วยงานที่เกี่ยวข้องให้ด้วย
๖. การเบิกเบี้ยประชุม ค่าตอบแทน ค่าใช้จ่าย ค่าพาหนะ ค่ารักษาพยาบาลของประธานกรรมการ กรรมการและอนุกรรมการร่างรัฐธรรมนูญ ให้เบิกจ่ายจากสํานักงานเลขาธิการสภาผู้แทนราษฎร
๗. เพื่อประโยชน์ในการรับฟังความคิดเห็นของประชาชน การจัดให้มีการลงประชามติ และการจัดทําร่างกฎหมายประกอบรัฐธรรมนูญหรือกฎหมายอื่นที่จําเป็น นายกรัฐมนตรีอาจแต่งตั้ง คณะกรรมการหรือคณะทํางานอื่นเพื่อศึกษาหรือเตรียมการควบคู่กันไป โดยประสานกับคณะกรรมการ ร่างรัฐธรรมนูญและองค์กรที่เกี่ยวข้อง ทั้งนี้ ต้องให้มีความสอดคล้องกับร่างรัฐธรรมนูญ และคํานึงถึง กําหนดเวลา แผนและขั้นตอนของคณะรักษาความสงบแห่งชาติ ในการนี้จะกําหนดอัตราเบี้ยประชุม หรือค่าตอบแทนแก่ผู้ได้รับแต่งตั้งด้วยก็ได้

ทั้งนี้ ตั้งแต่วันที่ ๕ ตุลาคม พุทธศักราช ๒๕๕๘ เป็นต้นไป พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
