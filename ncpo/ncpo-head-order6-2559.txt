หน้า	๖
เล่ม	๑๓๓	ตอนพิเศษ	๓๖	ง	ราชกิจจานุเบกษา	๕	กุมภาพันธ์	๒๕๕๙
คําสั่งหัวหน้าคณะรักษาความสงบแห่งชาติ
ที่ ๖/๒๕๕๙
เรื่อง การคัดเลือกหรือการแต่งตั้งข้าราชการตํารวจ


โดยที่ในการคัดเลือกและการแต่งตั้งข้าราชการตํารวจในช่วงระยะเวลาที่ผ่านมาได้ดําเนินการ อยู่บนพื้นฐานของกฎหมาย ประกาศ และคําสั่งหลายฉบับ ซึ่งต่างมีกระบวนการและขั้นตอนที่แตกต่างกัน เพื่อให้การปฏิบัติหน้าที่ของข้าราชการตํารวจเป็นไปอย่างต่อเนื่องอันจะส่งผลต่อการปฏิบัติงานในอํานาจ หน้าที่ให้เป็นไปอย่างมีประสิทธิภาพ อาศัยอํานาจตามความในมาตรา ๔๔ ของรัฐธรรมนูญ แห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความ เห็นชอบของคณะรักษาความสงบแห่งชาติ จึงมีคําสั่งอันจะเป็นประโยชน์ต่องานการบริหารราชการ แผ่นดินและกระบวนการยุติธรรม ดังต่อไปนี้
ข้อ ๑ ให้บรรดาการคัดเลือกหรือการแต่งตั้งข้าราชการตํารวจตามพระราชบัญญัติตํารวจ แห่งชาติ พ.ศ. ๒๕๔๗ ประกาศคณะรักษาความสงบแห่งชาติ คําสั่งคณะรักษาความสงบแห่งชาติ หรือคําสั่งหัวหน้าคณะรักษาความสงบแห่งชาติที่เกี่ยวข้อง ที่ได้ดําเนินการตั้งแต่วันที่ ๒๒ พฤษภาคม พ.ศ. ๒๕๕๗ จนถึงวันที่คําสั่งนี้มีผลใช้บังคับ เป็นไปโดยชอบด้วยกฎหมาย
ข้อ	๒	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๕ กุมภาพันธ์ พุทธศักราช ๒๕๕๙ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
