หน้า	๘๑
เล่ม	๑๓๕	ตอนพิเศษ	๕๗	ง	ราชกิจจานุเบกษา	๑๒	มีนาคม	๒๕๖๑
คําสั่งหัวหน้าคณะรักษาความสงบแห่งชาติ
ที่ ๓/๒๕๖๑
เรื่อง แต่งตั้งบุคคลเป็นกรรมการในคณะกรรมการนโยบายพลังงานแห่งชาติ

ตามที่ได้มีการแต่งตั้งคณะกรรมการนโยบายพลังงานแห่งชาติ ตามคําสั่งคณะรักษาความสงบ แห่งชาติ ที่ ๕๔/๒๕๕๗ เรื่อง แต่งตั้งคณะกรรมการนโยบายพลังงานแห่งชาติ ลงวันที่ ๖ มิถุนายน พุทธศักราช ๒๕๕๗ และต่อมาได้มีการปรับปรุงองค์ประกอบของคณะกรรมการดังกล่าว โดยคําสั่ง หัวหน้าคณะรักษาความสงบแห่งชาติ ที่ ๒/๒๕๕๘ เรื่อง เปลี่ยนแปลงองค์ประกอบ คณะกรรมการนโยบายพลังงานแห่งชาติ ตามคําสั่งหัวหน้าคณะรักษาความสงบแห่งชาติ ที่ ๕๔/๒๕๕๗ ลงวันที่ ๑๖ มีนาคม พุทธศักราช ๒๕๕๘ คําสั่งหัวหน้าคณะรักษาความสงบแห่งชาติ ที่ ๓๓/๒๕๕๘ เรื่อง เปลี่ยนแปลงองค์ประกอบของคณะกรรมการนโยบายพลังงานแห่งชาติ ตามคําสั่งหัวหน้าคณะ รักษาความสงบแห่งชาติ ที่ ๒/๒๕๕๘ ลงวันที่ ๒๑ กันยายน พุทธศักราช ๒๕๕๘ และคําสั่งหัวหน้า คณะรักษาความสงบแห่งชาติ ที่ ๑๓/๒๕๖๐ เรื่อง แต่งตั้งบุคคลเป็นกรรมการในคณะกรรมการ นโยบายพลังงานแห่งชาติ ลงวันที่ ๗ มีนาคม พุทธศักราช ๒๕๖๐ นั้น
โดยที่ได้มีประกาศพระราชโองการโปรดเกล้าโปรดกระหม่อมให้รัฐมนตรีพ้นจากความเป็น รัฐมนตรีและแต่งตั้งรัฐมนตรี ลงวันที่ ๒๓ พฤศจิกายน พุทธศักราช ๒๕๖๐ จึงมีผลให้กรรมการ บางรายในคณะกรรมการนโยบายพลังงานแห่งชาติพ้นจากตําแหน่ง สมควรแต่งตั้งบุคคลเป็นกรรมการแทน เพื่อให้การปฏิบัติหน้าที่ของคณะกรรมการที่แต่งตั้งตามประกาศและคําสั่งของคณะรักษาความสงบ แห่งชาติบางฉบับ ในส่วนของคณะกรรมการนโยบายพลังงานแห่งชาติ เป็นไปด้วยความเหมาะสมและ ต่อเนื่อง
อาศัยอํานาจตามความในมาตรา ๖ แห่งพระราชบัญญัติการปฏิบัติหน้าที่ของคณะกรรมการ ที่แต่งตั้งตามประกาศและคําสั่งของคณะรักษาความสงบแห่งชาติบางฉบับ พ.ศ. ๒๕๕๘ หัวหน้าคณะ รักษาความสงบแห่งชาติจึงแต่งตั้ง รัฐมนตรีประจําสํานักนายกรัฐมนตรี (นายกอบศักดิ์ ภูตระกูล) เป็น กรรมการในคณะกรรมการนโยบายพลังงานแห่งชาติ
ทั้งนี้ ตั้งแต่บัดนี้เป็นต้นไป

สั่ง ณ วันที่ ๘ มีนาคม พุทธศักราช ๒๕๖๑ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
