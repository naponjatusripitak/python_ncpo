หน้า	๓๘
เล่ม	๑๓๔	ตอนพิเศษ	๑๙๖	ง	ราชกิจจานุเบกษา	๑	สิงหาคม	๒๕๖๐
คําสั่งหัวหน้าคณะรักษาความสงบแห่งชาติ
ที่ ๓๖/๒๕๖๐
เรื่อง การกําหนดตําแหน่งผู้ทรงคุณวุฒิประจําส่วนราชการ


เพื่อให้การปฏิรูปประเทศและการปฏิบัติราชการตามนโยบายของรัฐบาลเป็นไปอย่างมีประสิทธิภาพ โดยนําศักยภาพของข้าราชการที่มีความรู้ความสามารถมาใช้ให้เกิดประโยชน์สูงสุด ตลอดจนเพื่อเป็นการ สร้างขวัญและกําลังใจให้แก่ข้าราชการที่มีผลการปฏิบัติงานดีเด่น แต่ยังไม่มีโอกาสก้าวหน้าในตําแหน่ง หน้าที่ภายใต้กฎ ระเบียบ หรือคําสั่งที่มีอยู่ จึงจําเป็นต้องแก้ปัญหาข้อจํากัดดังกล่าวเพื่อประโยชน์ข้างต้น
อาศัยอํานาจตามความในมาตรา ๒๖๕ ของรัฐธรรมนูญแห่งราชอาณาจักรไทย ประกอบกับ มาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะ รักษาความสงบแห่งชาติ โดยความเห็นชอบของคณะรักษาความสงบแห่งชาติ จึงมีคําสั่ง ดังต่อไปนี้
ข้อ ๑ ให้มีตําแหน่งผู้ทรงคุณวุฒิประจําส่วนราชการ   เพื่อใช้เป็นอัตราหมุนเวียนเฉพาะตัว รวม ๑๐ ตําแหน่ง สําหรับการแต่งตั้ง หรือบรรจุและแต่งตั้งบุคคล ตามที่นายกรัฐมนตรีเห็นสมควรให้ ย้าย โอน หรือเลื่อนขึ้นเพื่อแต่งตั้ง หรือบรรจุและแต่งตั้งให้ดํารงตําแหน่งดังกล่าว โดยให้ปฏิบัติหน้าที่ ในส่วนราชการตามที่นายกรัฐมนตรีกําหนด ดังนี้
(๑) ผู้ทรงคุณวุฒิประจําส่วนราชการระดับกระทรวงหรือกรม จํานวน ๕ ตําแหน่ง โดยให้ เป็นข้าราชการพลเรือนสามัญ ประเภทบริหาร ระดับสูง เทียบเท่าหัวหน้าส่วนราชการที่มีฐานะ เป็นกระทรวง รับเงินประจําตําแหน่ง ๒๑,๐๐๐ บาท
(๒) ผู้ทรงคุณวุฒิประจําส่วนราชการระดับกรม จํานวน ๕ ตําแหน่ง โดยให้เป็นข้าราชการ พลเรือนสามัญ ประเภทบริหาร ระดับสูง เทียบเท่าหัวหน้าส่วนราชการที่มีฐานะเป็นกรม รับเงินประจําตําแหน่ง ๑๔,๕๐๐ บาท
เมื่อนายกรัฐมนตรีเห็นเป็นการจําเป็นและสมควรแต่งตั้งข้าราชการฝ่ายพลเรือน ตํารวจ หรือข้าราชการฝ่ายทหาร ผู้ใดที่อยู่ในอํานาจของฝ่ายบริหาร มาดํารงตําแหน่งดังกล่าวเป็นการเฉพาะตัว เพื่อประโยชน์แก่ทางราชการในการปฏิรูปและการบริหารงานเชิงยุทธศาสตร์ ให้ดําเนินการเสนอ คณะรัฐมนตรีพิจารณา และนําความกราบบังคมทูลเพื่อทรงพระกรุณาโปรดเกล้าฯ แต่งตั้งต่อไป
ให้ผู้ทรงคุณวุฒิประจําส่วนราชการตาม (๑) อยู่ในการบังคับบัญชาและการมอบหมายงาน ของรัฐมนตรีเจ้าสังกัด ส่วนกรณีตาม (๒) ให้อยู่ในการบังคับบัญชาและการมอบหมายงาน ของปลัดกระทรวงเจ้าสังกัด
ข้อ ๒ ข้าราชการที่จะย้าย โอน หรือเลื่อนขึ้น เพื่อแต่งตั้ง หรือบรรจุและแต่งตั้งให้ ดํารงตําแหน่งตามข้อ ๑ ต้องไม่อยู่ระหว่างการถูกตรวจสอบโดยรัฐ การดําเนินการทางวินัย หรือการดําเนินคดีอาญา
หน้า	๓๙
เล่ม	๑๓๔	ตอนพิเศษ	๑๙๖	ง	ราชกิจจานุเบกษา	๑	สิงหาคม	๒๕๖๐
ข้อ ๓ ให้สํานักงาน ก.พ. สํานักงบประมาณ และส่วนราชการที่เกี่ยวข้อง ดําเนินการ เกี่ยวกับตําแหน่ง อัตราเงินเดือน และสิทธิประโยชน์ของข้าราชการดังกล่าว และให้สํานักงาน ก.พ. กําหนดวิธีปฏิบัติตามคําสั่งนี้
ข้อ ๔ ในกรณีที่นายกรัฐมนตรีเห็นสมควรให้ข้าราชการพ้นจากตําแหน่งตามข้อ ๑ หรือให้ ไปดํารงตําแหน่งอื่น ให้ดําเนินการตามกฎหมายและระเบียบราชการที่เกี่ยวข้อง
ข้อ ๕ กรณีมีปัญหาเกี่ยวกับการปฏิบัติตามคําสั่งนี้ ให้ส่วนราชการที่เกี่ยวข้อง เสนอประธาน ก.พ. วินิจฉัย คําวินิจฉัยของประธาน ก.พ. ให้ถือเป็นที่สุด
ข้อ ๖ ในกรณีที่เห็นสมควร นายกรัฐมนตรีหรือคณะรัฐมนตรีอาจเสนอให้คณะรักษาความสงบ แห่งชาติเปลี่ยนแปลงคําสั่งนี้ได้
ข้อ ๗ เมื่อคณะรักษาความสงบแห่งชาติสิ้นสุดการปฏิบัติหน้าที่ตามมาตรา ๒๖๕ ของรัฐธรรมนูญแห่งราชอาณาจักรไทย ให้คําสั่งนี้สิ้นสุดลง แต่ไม่กระทบต่อผู้ได้รับแต่งตั้งให้ดํารงตําแหน่ง ตามคําสั่งนี้อยู่ก่อนแล้ว
ข้อ	๘	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๑ สิงหาคม พุทธศักราช ๒๕๖๐ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
