หน้า	๓๒
เล่ม	๑๓๔	ตอนพิเศษ	๙๘	ง	ราชกิจจานุเบกษา	๕	เมษายน	๒๕๖๐
คําสั่งหัวหน้าคณะรักษาความสงบแห่งชาติ
ที่ ๒๓/๒๕๖๐
เรื่อง มาตรการแก้ไขปัญหาความต่อเนื่องของผู้ดํารงตําแหน่งในองค์กรอิสระตามรัฐธรรมนูญ


ตามที่ได้มีคําสั่งหัวหน้าคณะรักษาความสงบแห่งชาติให้งดเว้นการสรรหาและเลือกบุคคล เพื่อดํารงตําแหน่งตุลาการศาลรัฐธรรมนูญ กรรมการการเลือกตั้ง ผู้ตรวจการแผ่นดิน กรรมการป้องกัน และปราบปรามการทุจริตแห่งชาติ และกรรมการสิทธิมนุษยชนแห่งชาติ เพื่อรอความชัดเจนเกี่ยวกับ กระบวนการสรรหาและคัดเลือกผู้ดํารงตําแหน่งดังกล่าวในช่วงระหว่างรอผลการออกเสียงประชามติ ร่างรัฐธรรมนูญแห่งราชอาณาจักรไทย ประกอบกับที่ผ่านมาได้มีการกําหนดหลักเกณฑ์ วิธีการ และเงื่อนไข ในการสรรหาและเลือกกรรมการตรวจเงินแผ่นดินและผู้ว่าการตรวจเงินแผ่นดินเป็นการเฉพาะขึ้น เพื่อแก้ไข ข้อขัดข้องทางกฎหมายให้สามารถดําเนินการต่อไปได้อย่างเหมาะสม นั้น
โดยที่ในปัจจุบันร่างรัฐธรรมนูญแห่งราชอาณาจักรไทยได้รับความเห็นชอบในการออกเสียง ประชามติเป็นที่เรียบร้อยแล้วและอยู่ระหว่างรอการประกาศใช้ แต่การจัดทํากฎหมายประกอบ รัฐธรรมนูญเพื่อกําหนดรายละเอียดเกี่ยวกับศาลรัฐธรรมนูญและองค์กรอิสระตามรัฐธรรมนูญยังคงต้องใช้ ระยะเวลาดําเนินการอีกระยะหนึ่ง แต่เนื่องจากผู้ดํารงตําแหน่งตุลาการศาลรัฐธรรมนูญบางรายใกล้จะพ้น วาระการดํารงตําแหน่ง ประกอบกับโดยผลของประกาศของคณะรักษาความสงบแห่งชาติที่มีมาก่อนหน้านี้ จะทําให้คณะกรรมการตรวจเงินแผ่นดินและผู้ว่าการตรวจเงินแผ่นดินต้องพ้นจากตําแหน่งในระยะเวลา อันใกล้นี้ ซึ่งหากไม่มีการเตรียมการและสรรหาผู้ดํารงตําแหน่งดังกล่าวไว้ล่วงหน้าอาจส่งผลกระทบให้ องค์กรดังกล่าวไม่สามารถปฏิบัติหน้าที่ได้อย่างต่อเนื่อง ทําให้กลไกการตรวจสอบถ่วงดุลการใช้อํานาจ หรือการทําหน้าที่ของรัฐไม่อาจเป็นไปอย่างเหมาะสมและถูกต้องตามครรลองของกฎหมาย ตลอดจน การดําเนินการตามยุทธศาสตร์ชาติและการปฏิรูปประเทศ กรณีจึงมีความจําเป็นต้องกําหนดมาตรการและ กลไกรองรับการทําหน้าที่และการสรรหาบุคคลเพื่อดํารงตําแหน่งสําคัญในช่วงเปลี่ยนผ่านในระหว่างรอ ให้มีการตรากฎหมายประกอบรัฐธรรมนูญที่เกี่ยวข้อง เพื่อประโยชน์ในการปฏิรูปองค์กรตามรัฐธรรมนูญ ภายหลังจากมีการประกาศใช้รัฐธรรมนูญแห่งราชอาณาจักรไทย
อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของคณะรักษาความสงบ แห่งชาติจึงมีคําสั่ง ดังต่อไปนี้
ข้อ	๑	ในคําสั่งนี้
“ตุลาการศาลรัฐธรรมนูญ” ให้หมายความรวมถึงประธานศาลรัฐธรรมนูญ
“กรรมการตรวจเงินแผ่นดิน” ให้หมายความรวมถึงประธานกรรมการตรวจเงินแผ่นดิน
หน้า	๓๓
เล่ม	๑๓๔	ตอนพิเศษ	๙๘	ง	ราชกิจจานุเบกษา	๕	เมษายน	๒๕๖๐
ข้อ	๒	ให้ยกเลิกคําสั่งหัวหน้าคณะรักษาความสงบแห่งชาติ ที่ ๔๐/๒๕๕๙ เรื่อง ยกเลิก ประกาศคณะรักษาความสงบแห่งชาติ ที่ ๔๘/๒๕๕๗ ลงวันที่ ๑๓ กรกฎาคม พุทธศักราช ๒๕๕๙
ข้อ ๓ ให้งดเว้นการสรรหาและการเลือกกรรมการการเลือกตั้ง ผู้ตรวจการแผ่นดิน และ กรรมการสิทธิมนุษยชน จนกว่ากฎหมายประกอบรัฐธรรมนูญว่าด้วยการนั้นซึ่งออกตามความใน รัฐธรรมนูญแห่งราชอาณาจักรไทยฉบับใหม่จะมีผลใช้บังคับ หรือจนกว่าจะมีคําสั่งเป็นอย่างอื่น
ข้อ ๔ เมื่อมีกรณีที่ผู้ดํารงตําแหน่งตุลาการศาลรัฐธรรมนูญซึ่งดํารงตําแหน่งอยู่ในวันก่อน วันที่คําสั่งนี้มีผลใช้บังคับพ้นจากตําแหน่ง หรือจะพ้นจากตําแหน่งตามวาระภายในหนึ่งร้อยแปดสิบวัน นับแต่วันที่คําสั่งนี้มีผลใช้บังคับ ให้ดําเนินการคัดเลือกหรือสรรหาบุคคลเพื่อดํารงตําแหน่งดังกล่าวแทน ให้แล้วเสร็จภายในหกสิบวันนับแต่วันที่ตําแหน่งดังกล่าวว่างลง หรือนับแต่วันที่คําสั่งนี้มีผลใช้บังคับ แล้วแต่กรณี
ข้อ ๕ การคัดเลือกหรือสรรหาบุคคลให้ดํารงตําแหน่งตุลาการศาลรัฐธรรมนูญให้พิจารณา จากบุคคลที่มีความรับผิดชอบสูง มีความกล้าหาญในการปฏิบัติหน้าที่ มีพฤติกรรมทางจริยธรรม เป็นตัวอย่างที่ดีของสังคม ตลอดจนมีทัศนคติที่เหมาะสมในการปฏิบัติหน้าที่ให้เกิดผลสําเร็จ ซึ่งจะต้อง พิจารณาให้สอดคล้องกับการปฏิบัติตามหน้าที่และอํานาจของตุลาการศาลรัฐธรรมนูญ
นอกจากที่กําหนดไว้ในวรรคหนึ่งแล้ว	ผู้ได้รับการคัดเลือกหรือสรรหาเป็นตุลาการ ศาลรัฐธรรมนูญต้องมีคุณสมบัติดังต่อไปนี้
(๑)	มีสัญชาติไทยโดยการเกิด
(๒)	มีอายุไม่ต่ํากว่าสี่สิบห้าปี แต่ไม่ถึงหกสิบแปดปีในวันที่ได้รับการคัดเลือกหรือวันสมัครเข้ารับ การสรรหา
(๓)	สําเร็จการศึกษาไม่ต่ํากว่าปริญญาตรีหรือเทียบเท่า
(๔)	มีความซื่อสัตย์สุจริตเป็นที่ประจักษ์
(๕)	มีสุขภาพที่สามารถปฏิบัติหน้าที่ได้อย่างมีประสิทธิภาพ
ข้อ	๖	ผู้ได้รับการคัดเลือกหรือสรรหาเป็นตุลาการศาลรัฐธรรมนูญต้องไม่มีลักษณะต้องห้าม ดังต่อไปนี้
(๑)	เป็นหรือเคยเป็นตุลาการศาลรัฐธรรมนูญหรือผู้ดํารงตําแหน่งในองค์กรอิสระใด
(๒)	ติดยาเสพติดให้โทษ
(๓)	เป็นบุคคลล้มละลายหรือเคยเป็นบุคคลล้มละลายทุจริต
(๔)	เป็นเจาของหรือผู้ถือหุ้นในกิจการหนังสือพิมพ์หรือสื่อมวลชนใด ๆ
(๕)	เป็นภิกษุ สามเณร นักพรต หรือนักบวช
(๖)	อยู่ในระหว่างถูกเพิกถอนสิทธิเลือกตั้งไม่ว่าคดีนั้นถึงที่สุดแล้วหรือไม่
(๗)	วิกลจริตหรือจิตฟั่นเฟือนไม่สมประกอบ
หน้า	๓๔
เล่ม	๑๓๔	ตอนพิเศษ	๙๘	ง	ราชกิจจานุเบกษา	๕	เมษายน	๒๕๖๐
(๘)	อยู่ระหว่างถูกระงับการใช้สิทธิรับสมัครเลือกตั้งเป็นการชั่วคราวหรือถูกเพิกถอนสิทธิ สมัครรับเลือกตั้ง
(๙)	ต้องคําพิพากษาให้จําคุกและถูกคุมขังอยู่โดยหมายของศาล
(๑๐) เคยถูกสั่งให้พ้นจากราชการ หน่วยงานของรัฐ หรือรัฐวิสาหกิจเพราะทุจริตต่อหน้าที่ หรือถือว่ากระทําการทุจริตหรือประพฤติมิชอบในวงราชการ
(๑๑) เคยต้องคําพิพากษาหรือคําสั่งของศาลอันถึงที่สุดให้ทรัพย์สินตกเป็นของแผ่นดินเพราะ ร่ํารวยผิดปกติ หรือเคยต้องคําพิพากษาอันถึงที่สุดให้ลงโทษจําคุกเพราะกระทําความผิดตามกฎหมาย ว่าด้วยการป้องกันและปราบปรามการทุจริต
(๑๒) เคยต้องคําพิพากษาอันถึงที่สุดว่ากระทําความผิดต่อตําแหน่งหน้าที่ราชการหรือต่อ ตําแหน่งหน้าที่ในการยุติธรรม หรือกระทําความผิดตามกฎหมายว่าด้วยความผิดของพนักงานในองค์การ หรือหน่วยงานของรัฐ หรือความผิดเกี่ยวกับทรัพย์ที่กระทําโดยทุจริตตามประมวลกฎหมายอาญา ความผิดตามกฎหมายว่าด้วยการกู้ยืมเงินที่เป็นการฉ้อโกงประชาชน กฎหมายว่าด้วยยาเสพติดในความผิด ฐานเป็นผู้ผลิต นําเข้า ส่งออก หรือผู้ค้า กฎหมายว่าด้วยการพนันในความผิดฐานเป็นเจ้ามือหรือ เจ้าสํานัก กฎหมายว่าด้วยการป้องกันและปราบปรามการค้ามนุษย์ หรือกฎหมายว่าด้วยการป้องกันและ ปราบปรามการฟอกเงินในความผิดฐานฟอกเงิน
(๑๓) เคยต้องคําพิพากษาอันถึงที่สุดว่ากระทําการอันเป็นการทุจริตในการเลือกตั้ง
(๑๔) อยู่ในระหว่างต้องห้ามมิให้ดํารงตําแหน่งทางการเมือง
(๑๕) เคยพ้นจากตําแหน่งเพราะศาลรัฐธรรมนูญวินิจฉัยว่ามีการเสนอ การแปรญัตติ หรือการ กระทําด้วยประการใด ๆ ที่มีผลให้สมาชิกสภาผู้แทนราษฎร สมาชิกวุฒิสภา หรือกรรมาธิการมีส่วนไม่ว่า โดยทางตรงหรือทางอ้อมในการใช้งบประมาณรายจ่าย
(๑๖) เคยพ้นจากตําแหน่งเพราะศาลฎีกาหรือศาลฎีกาแผนกคดีอาญาของผู้ดํารงตําแหน่ง ทางการเมืองมีคําพิพากษาว่าเป็นผู้มีพฤติการณ์ร่ํารวยผิดปกติ หรือกระทําความผิดฐานทุจริตต่อหน้าที่ หรือจงใจปฏิบัติหน้าที่หรือใช้อํานาจขัดต่อบทบัญญัติแห่งรัฐธรรมนูญหรือกฎหมาย หรือฝ่าฝืน หรือไม่ปฏิบัติตามมาตรฐานทางจริยธรรมอย่างร้ายแรง
(๑๗) เคยได้รับโทษจําคุกโดยคําพิพากษาถึงที่สุดให้จําคุก เว้นแต่ในความผิดอันได้กระทํา โดยประมาทหรือความผิดลหุโทษ
(๑๘) เป็นหรือเคยเป็นสมาชิกสภาผู้แทนราษฎร สมาชิกวุฒิสภา ข้าราชการการเมือง หรือ สมาชิกสภาท้องถิ่นหรือผู้บริหารท้องถิ่นในระยะสิบปีก่อนเข้ารับการคัดเลือกหรือสรรหา
(๑๙) เป็นหรือเคยเป็นสมาชิกหรือผู้ดํารงตําแหน่งอื่นของพรรคการเมืองในระยะสิบปีก่อนเข้ารับ การคัดเลือกหรือสรรหา
(๒๐) เป็นข้าราชการซึ่งมีตําแหน่งหรือเงินเดือนประจํา
หน้า	๓๕
เล่ม	๑๓๔	ตอนพิเศษ	๙๘	ง	ราชกิจจานุเบกษา	๕	เมษายน	๒๕๖๐
(๒๑) เป็นพนักงานหรือลูกจ้างของหน่วยงานของรัฐ รัฐวิสาหกิจ หรือราชการส่วนท้องถิ่น หรือกรรมการหรือที่ปรึกษาของหน่วยงานของรัฐหรือรัฐวิสาหกิจ
(๒๒) เป็นผู้ดํารงตําแหน่งใดในห้างหุ้นส่วนบริษัท หรือองค์การที่ดําเนินธุรกิจโดยมุ่งหาผลกําไร หรือรายได้มาแบ่งปันกัน หรือเป็นลูกจ้างของบุคคลใด
(๒๓) เป็นผู้ประกอบวิชาชีพอิสระ
ข้อ ๗ ในกรณีที่ผู้ซึ่งพ้นจากตําแหน่งหรือจะพ้นจากตําแหน่งเป็นตุลาการศาลรัฐธรรมนูญ ที่จะต้องได้รับการคัดเลือกโดยที่ประชุมใหญ่ศาลฎีกา หรือที่ประชุมใหญ่ตุลาการในศาลปกครองสูงสุด แล้วแต่กรณี ให้ที่ประชุมใหญ่ศาลฎีกาหรือที่ประชุมใหญ่ตุลาการในศาลปกครองสูงสุด แล้วแต่กรณี เป็นผู้ดําเนินการคัดเลือกหรือสรรหาบุคคลเพื่อดํารงตําแหน่งแทนให้แล้วเสร็จภายในสี่สิบห้าวันนับแต่วันที่ ตําแหน่งดังกล่าวว่างลง หรือนับแต่วันที่คําสั่งนี้มีผลใช้บังคับ แล้วแต่กรณี
การคัดเลือกหรือสรรหาบุคคลตามวรรคหนึ่ง ให้พิจารณาดังนี้
(๑) กรณีตุลาการศาลรัฐธรรมนูญที่จะต้องได้รับเลือกโดยที่ประชุมใหญ่ศาลฎีกา ให้พิจารณา คัดเลือกจากผู้พิพากษาในศาลฎีกาซึ่งดํารงตําแหน่งไม่ต่ํากว่าผู้พิพากษาหัวหน้าคณะในศาลฎีกามาแล้ว ไม่น้อยกว่าสามปี
(๒) กรณีตุลาการศาลรัฐธรรมนูญที่จะต้องได้รับเลือกโดยที่ประชุมใหญ่ตุลาการในศาลปกครอง สูงสุด ให้พิจารณาคัดเลือกจากตุลาการศาลปกครองสูงสุดซึ่งดํารงตําแหน่งไม่ต่ํากว่าตุลาการศาลปกครอง สูงสุดมาแล้วไม่น้อยกว่าห้าปี
ทั้งนี้ ให้มีการสัมภาษณ์หรือให้มีการแสดงความคิดเห็นในเรื่องที่เกี่ยวกับหน้าที่และอํานาจของ ศาลรัฐธรรมนูญเพื่อประกอบการพิจารณาด้วย
การคัดเลือกให้ใช้วิธีการลงคะแนนโดยเปิดเผย และผู้ซึ่งได้รับการคัดเลือกต้องได้รับคะแนนเสียง ไม่น้อยกว่ากึ่งหนึ่งของจํานวนผู้พิพากษาในศาลฎีกา หรือตุลาการในศาลปกครองสูงสุดทั้งหมดที่มีอยู่ แล้วแต่กรณี โดยในกรณีของศาลฎีกาให้รวมถึงผู้พิพากษาอาวุโสด้วย
การรับสมัครและวิธีการคัดเลือกให้เป็นไปตามหลักเกณฑ์และวิธีการที่ประธานศาลฎีกา หรือประธานศาลปกครองสูงสุดเป็นผู้กําหนด แล้วแต่กรณี ทั้งนี้ ในกรณีที่มีปัญหาเกี่ยวกับคุณสมบัติ หรือลักษณะต้องห้ามของผู้ที่จะได้รับการคัดเลือกหรือสรรหาตามข้อนี้ ให้ประธานศาลฎีกาหรือประธาน ศาลปกครองสูงสุด แล้วแต่กรณี เป็นผู้มีหน้าที่และอํานาจในการวินิจฉัย ซึ่งจะต้องวินิจฉัยให้แล้วเสร็จ ก่อนสิ้นสุดกระบวนการคัดเลือกหรือสรรหา ทั้งนี้ คําวินิจฉัยของประธานศาลฎีกาหรือประธาน ศาลปกครอง แล้วแต่กรณี ให้ถือเป็นที่สุด
ข้อ ๘ ในกรณีที่ผู้ซึ่งพ้นจากตําแหน่งหรือจะพ้นจากตําแหน่งเป็นตุลาการศาลรัฐธรรมนูญ ซึ่งเป็นผู้ทรงคุณวุฒิสาขานิติศาสตร์ หรือเป็นผู้ทรงคุณวุฒิสาขารัฐศาสตร์ รัฐประศาสนศาสตร์ หรือ สังคมศาสตร์อื่น ให้ดําเนินการคัดเลือกหรือสรรหาบุคคลเพื่อดํารงตําแหน่งแทนให้แล้วเสร็จภายในสี่สิบห้าวัน นับแต่วันที่ตําแหน่งดังกล่าวว่างลง หรือนับแต่วันที่คําสั่งนี้มีผลใช้บังคับ แล้วแต่กรณี
หน้า	๓๖
เล่ม	๑๓๔	ตอนพิเศษ	๙๘	ง	ราชกิจจานุเบกษา	๕	เมษายน	๒๕๖๐
การพิจารณาคัดเลือกหรือสรรหาบุคคลตามวรรคหนึ่ง ให้พิจารณาดังนี้
(๑) ในกรณีที่จะต้องแต่งตั้งผู้ทรงคุณวุฒิแทนในส่วนของผู้ทรงคุณวุฒิสาขานิติศาสตร์ หรือผู้ทรงคุณวุฒิสาขารัฐศาสตร์หรือรัฐประศาสนศาสตร์ ให้พิจารณาจากผู้ทรงคุณวุฒิในสาขาวิชานั้น ๆ ซึ่งดํารงตําแหน่งหรือเคยดํารงตําแหน่งศาสตราจารย์ของมหาวิทยาลัยในประเทศไทยมาแล้วเป็นเวลา ไม่น้อยกว่าห้าปี และยังมีผลงานทางวิชาการเป็นที่ประจักษ์
(๒) ในกรณีที่ยังมีผู้ทรงคุณวุฒิสาขานิติศาสตร์ หรือผู้ทรงคุณวุฒิสาขารัฐศาสตร์หรือ รัฐประศาสนศาสตร์อยู่ในตําแหน่ง อย่างน้อยด้านละหนึ่งคน ให้พิจารณาแต่งตั้งเป็นผู้ทรงคุณวุฒิซึ่งรับหรือ เคยรับราชการในตําแหน่งไม่ต่ํากว่าอธิบดีหรือหัวหน้าส่วนราชการหรือเทียบเท่า หรือดํารงตําแหน่งไม่ต่ํากว่า รองอัยการสูงสุดมาแล้วไม่น้อยกว่าห้าปี
ทั้งนี้ ให้มีการสัมภาษณ์หรือให้มีการแสดงความคิดเห็นในเรื่องที่เกี่ยวกับหน้าที่และอํานาจของ ศาลรัฐธรรมนูญเพื่อประกอบการพิจารณาด้วย
ข้อ ๙ ให้มีคณะกรรมการสรรหาตุลาการศาลรัฐธรรมนูญผู้ทรงคุณวุฒิตามข้อ ๗ ประกอบด้วย
(๑)	ประธานศาลฎีกา เป็นประธานกรรมการ
(๒)	ประธานสภานิติบัญญัติแห่งชาติ เป็นกรรมการ
(๓)	ประธานศาลปกครองสูงสุด เป็นกรรมการ
(๔)	บุคคลซึ่งองค์กรอิสระแต่งตั้งองค์กรละหนึ่งคน เป็นกรรมการ ให้เลขาธิการวุฒิสภาเป็นเลขานุการของคณะกรรมการสรรหา และให้สํานักงานเลขาธิการวุฒิสภา
ปฏิบัติหน้าที่เป็นหน่วยงานธุรการของคณะกรรมการสรรหา
ให้องค์กรอิสระเสนอชื่อบุคคลเพื่อแต่งตั้งเป็นกรรมการตาม (๔) ภายในสิบห้าวันนับแต่วันที่ ได้รับแจ้งจากสํานักงานเลขาธิการวุฒิสภา โดยให้คัดเลือกจากบุคคลที่มีความเป็นกลาง ซื่อสัตย์สุจริต และมีความเข้าใจในหลักการของรัฐธรรมนูญ และจะต้องเป็นผู้ที่มีคุณสมบัติและไม่มีลักษณะต้องห้าม ตามข้อ ๕ และข้อ ๖ ด้วย ตลอดจนต้องไม่เคยปฏิบัติหน้าที่ใด ๆ ในศาลรัฐธรรมนูญหรือองค์กรอิสระ ตามรัฐธรรมนูญ
ในกรณีที่กรรมการสรรหาตาม (๔) มีไม่ครบไม่ว่าด้วยเหตุใด ให้คณะกรรมการสรรหา ประกอบด้วยกรรมการสรรหาเท่าที่มีอยู่ และให้ดําเนินการคัดเลือกหรือสรรหาต่อไปได้จนแล้วเสร็จ
การคัดเลือกให้ใช้วิธีการลงคะแนนโดยเปิดเผย และผู้ซึ่งได้รับการคัดเลือกต้องได้รับคะแนนเสียงไม่ น้อยกว่าสองในสามของจํานวนกรรมการสรรหาที่มีอยู่
การรับสมัครและวิธีการคัดเลือกให้เป็นไปตามหลักเกณฑ์และวิธีการที่คณะกรรมการสรรหา เป็นผู้กําหนด ทั้งนี้ ในกรณีที่มีปัญหาเกี่ยวกับคุณสมบัติหรือลักษณะต้องห้ามของผู้ที่จะได้รับการคัดเลือก หรือสรรหาตามข้อนี้ ให้คณะกรรมการสรรหาเป็นผู้มีหน้าที่และอํานาจในการวินิจฉัย ซึ่งจะต้องวินิจฉัย
หน้า	๓๗
เล่ม	๑๓๔	ตอนพิเศษ	๙๘	ง	ราชกิจจานุเบกษา	๕	เมษายน	๒๕๖๐
ให้แล้วเสร็จก่อนสิ้นสุดกระบวนการคัดเลือกหรือสรรหา ทั้งนี้ คําวินิจฉัยของคณะกรรมการสรรหาให้ถือ เป็นที่สุด
ข้อ ๑๐ เมื่อที่ประชุมใหญ่ศาลฎีกา ที่ประชุมใหญ่ตุลาการในศาลปกครองสูงสุด หรือ คณะกรรมการสรรหา แล้วแต่กรณี ได้ดําเนินการคัดเลือกหรือสรรหาแล้วเสร็จ ให้เสนอรายชื่อไปยัง สภานิติบัญญัติแห่งชาติเพื่อพิจารณาให้ความเห็นชอบต่อไป โดยให้สภานิติบัญญัติแห่งชาติพิจารณาให้ ความเห็นชอบหรือไม่เห็นชอบภายในสิบห้าวันนับแต่วันที่ได้รับรายชื่อ ทั้งนี้ ในกรณีที่ได้รับความเห็นชอบ จะต้องได้รับคะแนนเสียงไม่น้อยกว่ากึ่งหนึ่งของจํานวนสมาชิกที่มีอยู่
เมื่อมีผู้ได้รับความเห็นชอบจากสภานิติบัญญัติแห่งชาติแล้ว และเมื่อรวมกับตุลาการศาล รัฐธรรมนูญซึ่งยังดํารงตําแหน่งแล้วมีจํานวนไม่น้อยกว่าเจ็ดคน ให้ผู้ที่ได้รับความเห็นชอบดังกล่าวประชุม ร่วมกับตุลาการศาลรัฐธรรมนูญที่ยังอยู่ในตําแหน่งเพื่อเลือกกันเองให้คนหนึ่งเป็นประธานศาลรัฐธรรมนูญ แล้วแจ้งผลให้ประธานสภานิติบัญญัติแห่งชาติทราบ เพื่อนําความกราบบังคมทูลเพื่อทรงแต่งตั้งประธาน ศาลรัฐธรรมนูญและตุลาการศาลรัฐธรรมนูญ และเป็นผู้ลงนามรับสนองพระบรมราชโองการ
ในกรณีที่ทรงโปรดเกล้าโปรดกระหม่อมแต่งตั้งแล้วแต่ยังมีผู้ดํารงตําแหน่งตุลาการศาล รัฐธรรมนูญไม่ครบตามจํานวนที่กําหนด ให้ถือว่าศาลรัฐธรรมนูญประกอบด้วยตุลาการศาลรัฐธรรมนูญ เท่าที่มีอยู่ และให้ดําเนินการตามหน้าที่และอํานาจไปพลางก่อนได้ และให้ดําเนินการคัดเลือกหรือสรรหา ให้ครบถ้วนต่อไป
ผู้ที่ได้รับความเห็นชอบจากสภานิติบัญญัติแห่งชาติให้เป็นตุลาการศาลรัฐธรรมนูญ โดยที่ยังมิได้ พ้นจากตําแหน่งตามข้อ ๖ (๒๐) (๒๑) และ (๒๒) หรือยังประกอบวิชาชีพตามข้อ ๖ (๒๓) ต้องแสดงหลักฐานว่าได้ลาออกจากตําแหน่งหรือเลิกประกอบวิชาชีพดังกล่าวต่อประธานสภานิติบัญญัติ แห่งชาติภายในเวลาที่ประธานสภานิติบัญญัติแห่งชาติกําหนด ซึ่งต้องเป็นเวลาก่อนที่จะนําความ กราบบังคมทูลเพื่อทรงแต่งตั้ง ทั้งนี้ ในกรณีที่ไม่ได้แสดงหลักฐานภายในกําหนดเวลาดังกล่าวให้ถือว่า ผู้นั้นสละสิทธิ และให้ดําเนินการคัดเลือกหรือสรรหาใหม่
ข้อ ๑๑ ตุลาการศาลรัฐธรรมนูญซึ่งได้รับแต่งตั้งตามคําสั่งนี้ให้มีวาระการดํารงตําแหน่งเจ็ดปี นับแต่วันที่พระมหากษัตริย์ทรงแต่งตั้ง และให้ดํารงตําแหน่งได้เพียงวาระเดียว
ข้อ ๑๒ เมื่อมีกรณีที่ผู้ดํารงตําแหน่งกรรมการตรวจเงินแผ่นดินซึ่งดํารงตําแหน่งอยู่ในวันก่อน วันที่คําสั่งนี้มีผลใช้บังคับพ้นจากตําแหน่ง หรือจะพ้นจากตําแหน่งตามวาระภายในหนึ่งร้อยแปดสิบวัน นับแต่วันที่คําสั่งนี้มีผลใช้บังคับ ให้ดําเนินการคัดเลือกหรือสรรหาบุคคลเพื่อดํารงตําแหน่งดังกล่าวแทน ให้แล้วเสร็จภายในหกสิบวันนับแต่วันที่ตําแหน่งดังกล่าวว่างลง หรือนับแต่วันที่คําสั่งนี้มีผลใช้บังคับ แล้วแต่กรณี
ข้อ ๑๓ การคัดเลือกหรือสรรหาบุคคลให้ดํารงตําแหน่งกรรมการตรวจเงินแผ่นดินให้พิจารณา จากบุคคลที่มีความซื่อสัตย์สุจริตเป็นที่ประจักษ์ มีความรู้ความเชี่ยวชาญ และประสบการณ์เกี่ยวกับ การตรวจเงินแผ่นดิน กฎหมาย บัญชี การตรวจสอบภายใน การเงินการคลัง และด้านอื่นที่เป็นประโยชน์
หน้า	๓๘
เล่ม	๑๓๔	ตอนพิเศษ	๙๘	ง	ราชกิจจานุเบกษา	๕	เมษายน	๒๕๖๐
ต่อการตรวจเงินแผ่นดิน ทั้งนี้ เป็นเวลาไม่น้อยกว่าสิบปี โดยต้องมีคุณสมบัติตามข้อ ๕ และไม่มี ลักษณะต้องห้ามตามข้อ ๖ ทั้งนี้ ให้มีการสัมภาษณ์หรือให้มีการแสดงความคิดเห็นในเรื่องที่เกี่ยวกับ หน้าที่และอํานาจของคณะกรรมการตรวจเงินแผ่นดินเพื่อประกอบการพิจารณาด้วย
ข้อ ๑๔ ให้นําความในข้อ ๙ และข้อ ๑๐ มาใช้บังคับกับการดําเนินการเพื่อให้ได้มา ซึ่งกรรมการตรวจเงินแผ่นดินด้วยโดยอนุโลม
ข้อ ๑๕ กรรมการตรวจเงินแผ่นดินซึ่งได้รับแต่งตั้งตามคําสั่งนี้ให้มีวาระการดํารงตําแหน่งเจ็ดปี นับแต่วันที่พระมหากษัตริย์ทรงแต่งตั้ง และให้ดํารงตําแหน่งไดเพียงวาระเดียว
ข้อ ๑๖ ในระหว่างที่ยังไม่มีการแต่งตั้งตุลาการศาลรัฐธรรมนูญ หรือกรรมการตรวจเงิน แผ่นดิน ตามที่กําหนดไว้ในคําสั่งนี้ ให้ผู้ซึ่งดํารงตําแหน่งตุลาการศาลรัฐธรรมนูญ หรือกรรมการตรวจเงิน แผ่นดินซึ่งพ้นจากตําแหน่งตามวาระอยู่ในตําแหน่งเพื่อปฏิบัติหน้าที่ต่อไปจนกว่าจะมีการแต่งตั้งบุคคล มาดํารงตําแหน่งแทน
ข้อ ๑๗ ให้มีผู้ว่าการตรวจเงินแผ่นดินซึ่งพระมหากษัตริย์ทรงแต่งตั้งตามคําแนะนําของสภานิติบัญญัติ แห่งชาติโดยได้รับการเสนอชื่อจากคณะกรรมการตรวจเงินแผ่นดิน
ผู้ว่าการตรวจเงินแผ่นดินต้องมีคุณสมบัติและไม่มีลักษณะต้องห้ามเช่นเดียวกับกรรมการตรวจเงิน แผ่นดินตามที่กําหนดในข้อ ๑๓
ผู้ได้รับการเสนอชื่อเป็นผู้ว่าการตรวจเงินแผ่นดินต้องได้รับความเห็นชอบจากสภานิติบัญญัติ แห่งชาติด้วยคะแนนเสียงไม่น้อยกว่ากึ่งหนึ่งของสมาชิกสภานิติบัญญัติแห่งชาติเท่าที่มีอยู่ และในกรณีที่ สภานิติบัญญัติแห่งชาติไม่เห็นชอบ ให้คณะกรรมการตรวจเงินแผ่นดินพิจารณาเสนอชื่อบุคคลใหม่ให้ สภานิติบัญญัติแห่งชาติพิจารณาให้ความเห็นชอบต่อไป
เมื่อสภานิติบัญญัติแห่งชาติให้ความเห็นชอบแล้ว ให้ประธานสภานิติบัญญัติแห่งชาตินําความ กราบบังคมทูลเพื่อทรงแต่งตั้งผู้ว่าการตรวจเงินแผ่นดิน และให้ประธานสภานิติบัญญัติแห่งชาติเป็น ผู้ลงนามรับสนองพระบรมราชโองการ ทั้งนี้ ให้นําความในข้อ ๑๐ วรรคท้าย มาใช้บังคับกับผู้ได้รับ ความเห็นชอบจากสภานิติบัญญัติแห่งชาติให้เป็นผู้ว่าการตรวจเงินแผ่นดินด้วยโดยอนุโลม
การพ้นจากตําแหน่งของผู้ว่าการตรวจเงินแผ่นดินตามคําสั่งนี้ให้เป็นไปตามพระราชบัญญัติ ประกอบรัฐธรรมนูญว่าด้วยการตรวจเงินแผ่นดิน พ.ศ. ๒๕๔๒
ข้อ ๑๘ ผู้ว่าการตรวจเงินแผ่นดินซึ่งได้รับแต่งตั้งตามคําสั่งนี้ให้มีวาระการดํารงตําแหน่งหกปี นับแต่วันที่พระมหากษัตริย์ทรงแต่งตั้ง และให้ดํารงตําแหน่งได้เพียงวาระเดียว
ข้อ ๑๙ ให้ผู้ว่าการตรวจเงินแผ่นดินซึ่งดํารงตําแหน่งอยู่ในวันก่อนวันที่คําสั่งนี้มีผลใช้บังคับ อยู่ในตําแหน่งเพื่อปฏิบัติหน้าที่ต่อไปจนกว่าจะครบวาระการดํารงตําแหน่งตามที่กําหนดไว้ในประกาศ คณะรักษาความสงบแห่งชาติ ที่ ๗๑/๒๕๕๗ ลงวันที่ ๒๗ มิถุนายน พุทธศักราช ๒๕๕๗ โดยให้งดเว้น การใช้บังคับบทบัญญัติตามมาตรา ๓๔ (๒) แห่งพระราชบัญญัติประกอบรัฐธรรมนูญว่าด้วยการตรวจเงิน แผ่นดิน พ.ศ. ๒๕๔๒ และเมื่อผู้ดํารงตําแหน่งผู้ว่าการตรวจเงินแผ่นดินพ้นจากตําแหน่งแล้ว
หน้า	๓๙
เล่ม	๑๓๔	ตอนพิเศษ	๙๘	ง	ราชกิจจานุเบกษา	๕	เมษายน	๒๕๖๐
ให้คณะกรรมการตรวจเงินแผ่นดินดําเนินการคัดเลือกหรือสรรหาบุคคลเพื่อดํารงตําแหน่งดังกล่าวแทนและ เสนอชื่อไปยังสภานิติบัญญัติแห่งชาติให้แล้วเสร็จภายในหกสิบวันนับแต่วันที่พ้นจากตําแหน่ง
ในระหว่างที่ยังไม่มีการแต่งตั้งผู้ว่าการตรวจเงินแผ่นดินตามข้อ ๑๗ ให้หัวหน้าคณะรักษาความสงบ แห่งชาติแต่งตั้งรองผู้ว่าการตรวจเงินแผ่นดินคนหนึ่งทําหน้าที่รักษาการแทนไปพลางก่อนจนกว่าจะแต่งตั้ง ผู้ว่าการตรวจเงินแผ่นดินคนใหม่แล้วเสร็จ
ข้อ ๒๐ ในกรณีเห็นสมควรนายกรัฐมนตรีหรือคณะรัฐมนตรีอาจเสนอให้คณะรักษาความสงบ แห่งชาติแก้ไขเปลี่ยนแปลงคําสั่งนี้ได้
ข้อ	๒๑ คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๕ เมษายน พุทธศกราช ๒๕๖๐ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
