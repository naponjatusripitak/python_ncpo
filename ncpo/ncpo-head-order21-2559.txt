หน้า	๕
เล่ม	๑๓๓	ตอนพิเศษ	๙๕	ง	ราชกิจจานุเบกษา	๒๖	เมษายน	๒๕๕๙
คําสั่งหัวหน้าคณะรักษาความสงบแห่งชาติ
ที่ ๒๑/๒๕๕๙
เรื่อง การปฏิบัติราชการของสํานักงานตํารวจแห่งชาติ


จากสถานการณ์การกระทําความผิดและอาชญากรรมในปัจจุบัน ส่งผลต่อปริมาณงานและภารกิจของ สํานักงานตํารวจแห่งชาติ ทําให้สํานักงานตํารวจแห่งชาติต้องกําหนดหรือปรับระดับตําแหน่งให้สอดคล้องกับ ปริมาณงานและคุณภาพของงานในสถานีตํารวจ นอกจากนี้ ยังมีจํานวนข้าราชการตํารวจที่มีความอาวุโส ผลการปฏิบัติงาน และความรู้ความสามารถอยู่ในส่วนราชการต่าง ๆ ในสัดส่วนที่แตกต่างกัน ดังนั้น เพื่อเป็นการเพิ่มประสิทธิภาพในการให้บริการประชาชนด้านอํานวยความยุติธรรม ความปลอดภัย ในชีวิตและทรัพย์สิน ให้เป็นที่ไว้วางใจและเชื่อถือศรัทธาของประชาชน อันจะเป็นประโยชน์ต่อการปฏิรูป ในด้านการบริหารราชการแผ่นดินและกระบวนการยุติธรรม อาศัยอํานาจตามความในมาตรา ๔๔ ของรัฐธรรมนูญ แห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติ โดยความเห็นชอบของคณะรักษาความสงบแห่งชาติจึงมีคําสั่ง ดังต่อไปนี้
ข้อ ๑ ให้ผู้บัญชาการตํารวจแห่งชาติเป็นผู้สั่งแต่งตั้งข้าราชการตํารวจตามมาตรา ๕๔ แห่งพระราชบัญญัติตํารวจแห่งชาติ พ.ศ. ๒๕๔๗ ซึ่งแก้ไขเพิ่มเติมโดยคําสั่งหัวหน้าคณะรักษาความสงบแห่งชาติ ที่ ๔๔/๒๕๕๘ เรื่อง การแก้ไขปัญหาการบริหารงานบุคคลของข้าราชการตํารวจ ลงวันที่ ๔ ธันวาคม พุทธศักราช ๒๕๕๘ ตั้งแต่วันที่คําสั่งนี้มีผลใช้บังคับ จนกว่าการแต่งตั้งข้าราชการตํารวจในวาระการแต่งตั้ง ประจําปี พ.ศ. ๒๕๕๙ จะแล้วเสร็จ ทั้งนี้ การแต่งตั้งดังกล่าวให้เป็นไปตามหลักเกณฑ์และวิธีการแต่งตั้ง ที่ผู้บัญชาการตํารวจแห่งชาติกําหนดเป็นการเฉพาะไปพลางก่อน
ข้อ	๒	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๒๖ เมษายน พุทธศักราช ๒๕๕๙ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
