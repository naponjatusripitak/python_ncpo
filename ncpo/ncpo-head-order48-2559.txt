หน้า	๔๖
เล่ม	๑๓๓	ตอนพิเศษ	๑๘๑	ง	ราชกิจจานุเบกษา	๑๘	สิงหาคม	๒๕๕๙
คําสั่งหัวหน้าคณะรักษาความสงบแห่งชาติ
ที่ ๔๘/๒๕๕๙
เรื่อง การปรับปรุงการบริหารงานบุคคลในบางหน่วยงานของรัฐ


เพื่อเพิ่มประสิทธิภาพในการแก้ไขปัญหาสําคัญของประเทศ ซึ่งจําเป็นต้องดําเนินการเป็นการด่วน และเพื่อประโยชน์ในการสร้างความเชื่อมั่น ความมั่นคงทางเศรษฐกิจและการปฏิรูปราชการแผ่นดิน
อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติ โดยความเห็นชอบของคณะรักษาความสงบแห่งชาติ จึงมีคําสั่ง ดังต่อไปนี้
ข้อ ๑ ให้นายจุฬา สุขมานพ อธิบดีกรมท่าอากาศยาน กระทรวงคมนาคม ออกจากราชการ โดยถือว่าเป็นการออกจากราชการเพื่อไปปฏิบัติงานโดยได้รับอนุมัติจากคณะรัฐมนตรี ซึ่งจําเป็นต้องอาศัย ผู้มีคุณสมบัติและประสบการณ์ในการแก้ไขปัญหาการบินพลเรือนโดยเร่งด่วน และให้ดํารงตําแหน่ง ผู้อํานวยการสํานักงานการบินพลเรือนแห่งประเทศไทย ตามพระราชกําหนดการบินพลเรือนแห่งประเทศไทย พ.ศ. ๒๕๕๘ ตั้งแต่วันที่ ๑ ตุลาคม พ.ศ. ๒๕๕๙ อันเป็นวันที่ผู้ดํารงตําแหน่งผู้อํานวยการสํานักงาน การบินพลเรือนแห่งประเทศไทยขอลาออกจากตําแหน่งเพราะเหตุสุขภาพ ในระหว่างนี้ให้ผู้อํานวยการ ในปัจจุบันหยุดการปฏิบัติหน้าที่ได้โดยยังคงได้รับเงินเดือนและประโยชน์อย่างอื่นของผู้อํานวยการเช่นเดิม และให้นายจุฬา สุขมานพ อธิบดีกรมท่าอากาศยาน ไปรักษาการแทนผู้อํานวยการสํานักงานการบินพลเรือน แห่งประเทศไทยอีกตําแหน่งหนึ่ง โดยให้จัดทําข้อตกลงการจ้างใหม่ตามที่คณะกรรมการกํากับสํานักงาน การบินพลเรือนแห่งประเทศไทยกําหนด
เมื่อนายจุฬา สุขมานพ พ้นจากตําแหน่งผู้อํานวยการสํานักงานการบินพลเรือนแห่งประเทศไทย และประสงค์จะกลับเข้ารับราชการใหม่ภายในอายุราชการที่มีอยู่ โดยยังคงมีคุณสมบัติของการเป็น ข้าราชการพลเรือนและไม่มีลักษณะต้องห้ามตามกฎหมาย ให้กระทรวงคมนาคมดําเนินการบรรจุ และแต่งตั้งให้ดํารงตําแหน่งในระดับที่ไม่ต่ํากว่าเดิมและรับเงินเดือนในขั้นที่ไม่ต่ํากว่าเดิมในกระทรวงคมนาคม ตามหลักเกณฑ์และวิธีการที่คณะกรรมการข้าราชการพลเรือนกําหนดตามมาตรา ๖๓ แห่งพระราชบัญญัติ ระเบียบข้าราชการพลเรือน พ.ศ. ๒๕๕๑
ข้อ ๒ ให้กระทรวงคมนาคม สํานักงานคณะกรรมการข้าราชการพลเรือน และสํานักงาน การบินพลเรือนแห่งประเทศไทยดําเนินการตามกฎหมายในส่วนที่เกี่ยวข้องเพื่อให้เป็นไปตามคําสั่งนี้
ข้อ	๓	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๑๘ สิงหาคม พุทธศักราช ๒๕๕๙ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
