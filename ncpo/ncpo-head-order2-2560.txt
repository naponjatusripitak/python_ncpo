หน้า	๓๐
เล่ม	๑๓๔	ตอนพิเศษ	๑๙	ง	ราชกิจจานุเบกษา	๑๗	มกราคม	๒๕๖๐
คําสั่งหัวหน้าคณะรักษาความสงบแห่งชาติ
ที่ ๒/๒๕๖๐
เรื่อง การพัฒนาระเบียงเศรษฐกิจพิเศษภาคตะวันออก


โดยที่คณะรักษาความสงบแห่งชาติมีนโยบายส่งเสริมและสนับสนุนการจัดตั้งเขตพัฒนา เศรษฐกิจพิเศษเพื่อส่งเสริมการค้าและการลงทุนและการอํานวยความสะดวกในการประกอบกิจการ อันเป็นปัจจัยสําคัญต่อการพัฒนาขีดความสามารถในการแข่งขันของประเทศ และเพื่อกระจายการพัฒนา ไปยังพื้นที่ต่าง ๆ โดยเหมาะสมกับศักยภาพของพื้นที่อันเป็นการพัฒนาคุณภาพชีวิตของประชาชน ให้ทั่วถึง ซึ่งนโยบายดังกล่าวสอดคล้องกับนโยบายของรัฐบาลในการพัฒนาระเบียงเศรษฐกิจพิเศษ ภาคตะวันออก (Eastern Economic Corridor) ที่ครอบคลุมพื้นที่สามจังหวัดในภาคตะวันออก ได้แก่ จังหวัดฉะเชิงเทรา ชลบุรี และระยอง และเขตจังหวัดอื่นที่ติดต่อหรือเกี่ยวข้อง ซึ่งมีศักยภาพ ในการพัฒนาด้วยความพร้อมด้านการคมนาคม การขนส่ง โครงสร้างพื้นฐาน ความต้องการของ ผู้ประกอบการ การจัดหาทรัพยากรต่าง ๆ และความเชื่อมโยงกับศูนย์กลางเศรษฐกิจอื่น ๆ แต่โดยที่ การดําเนินการดังกล่าวอยู่ระหว่างการจัดทํากฎหมายที่เกี่ยวข้อง กรณีจึงมีความจําเป็นต้องกําหนด มาตรการพัฒนาระเบียงเศรษฐกิจพิเศษภาคตะวันออกขึ้นเพื่อดําเนินการไปพลางก่อนการบังคับใช้ กฎหมายว่าด้วยการนี้ เพื่อให้การดําเนินการดังกล่าวเกิดผลอย่างเป็นรูปธรรมโดยเร็ว อันจะเป็น ประโยชน์ต่อการปฏิรูประบบเศรษฐกิจ การยกระดับคุณภาพชีวิตและความเป็นอยู่ของประชาชนในพื้นที่ ตลอดจนการพัฒนาเศรษฐกิจและสังคมและการเพิ่มขีดความสามารถในการแข่งขันของประเทศโดยรวม
อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของคณะรักษาความสงบแห่งชาติ จึงมีคําสั่ง ดังต่อไปนี้
ข้อ	๑	ในคําสั่งนี้
“ระเบียงเศรษฐกิจพิเศษภาคตะวันออก” หมายความว่า พื้นที่ในบริเวณจังหวัดฉะเชิงเทรา ชลบุรี และระยอง และให้หมายความรวมถึงเขตจังหวัดอื่นที่ติดต่อหรือเกี่ยวข้องตามที่คณะกรรมการนโยบาย กําหนดเพิ่มเติมโดยความเห็นชอบของคณะรัฐมนตรี
“การพัฒนาพื้นที่ระเบียงเศรษฐกิจพิเศษภาคตะวันออก” หมายความว่า การกําหนดและการปรับปรุง การใช้ประโยชน์ในอสังหาริมทรัพย์ และการจัดให้มีกิจกรรมต่าง ๆ ทั้งภายในและภายนอกระเบียง เศรษฐกิจพิเศษภาคตะวันออก เพื่อให้เกิดการบูรณาการอันจะทําให้ระเบียงเศรษฐกิจพิเศษภาคตะวันออกและ พื้นที่ต่อเนื่องมีการพัฒนาอย่างสมบูรณ์และยั่งยืนในทุกมิติ มีระบบสาธารณูปโภคและสาธารณูปการ รวมทั้งสภาพแวดล้อมที่เหมาะสมและจําเป็นต่อการอยู่อาศัย การค้า การลงทุน การท่องเที่ยว การสาธารณสุข การศึกษา และการอื่นที่เกี่ยวเนื่องอย่างเพียงพอได้มาตรฐานสากล และมีความต่อเนื่อง เชื่อมโยงกัน
เล่ม	๑๓๔	ตอนพิเศษ	๑๙	ง	ราชกิจจานุเบกษา	๑๗	มกราคม	๒๕๖๐
“เขตส่งเสริม” หมายความว่า บริเวณพื้นที่ในระเบียงเศรษฐกิจพิเศษภาคตะวันออกตามที่ คณะกรรมการนโยบายกําหนดที่ผู้ประกอบการ อยู่อาศัย หรือพํานักในพื้นที่ดังกล่าวจะได้รับสิทธิ ประโยชน์ในการประกอบกิจการ อยู่อาศัย หรือพํานักเป็นพิเศษตามที่คณะกรรมการนโยบายกําหนด
“คณะกรรมการนโยบาย” หมายความว่า คณะกรรมการนโยบายการพัฒนาระเบียงเศรษฐกิจพิเศษ ภาคตะวันออก
“กรศ.” หมายความว่า คณะกรรมการบริหารการพัฒนาระเบียงเศรษฐกิจพิเศษภาคตะวันออก
“เลขาธิการ” หมายความว่า เลขาธิการคณะกรรมการนโยบายการพัฒนาระเบียงเศรษฐกิจพิเศษ ภาคตะวันออก
“สกรศ.” หมายความว่า สํานักงานเพื่อการพัฒนาระเบียงเศรษฐกิจพิเศษภาคตะวันออก
“หน่วยงานของรัฐ” หมายความว่า ราชการส่วนกลาง ราชการส่วนภูมิภาค ราชการส่วนท้องถิ่น รัฐวิสาหกิจ องค์กรปกครองส่วนท้องถิ่น และหน่วยงานอื่นของรัฐ
ข้อ	๒	ให้มีคณะกรรมการนโยบายการพัฒนาระเบียงเศรษฐกิจพิเศษภาคตะวันออก ประกอบด้วย
(๑)	นายกรัฐมนตรี เป็นประธานกรรมการ
(๒)	รองนายกรัฐมนตรีซึ่งนายกรัฐมนตรีมอบหมายจํานวนไม่เกินสองคน เป็นรองประธานกรรมการ
(๓) รัฐมนตรีว่าการกระทรวงการคลัง รัฐมนตรีว่าการกระทรวงคมนาคม รัฐมนตรีว่าการ กระทรวงทรัพยากรธรรมชาติและสิ่งแวดล้อม รัฐมนตรีว่าการกระทรวงแรงงาน รัฐมนตรีว่าการ กระทรวงมหาดไทย และรัฐมนตรีว่าการกระทรวงอุตสาหกรรม เป็นกรรมการ
(๔)	เลขาธิการคณะกรรมการพัฒนาการเศรษฐกิจและสังคมแห่งชาติ เป็นกรรมการ
(๕)	ผู้ทรงคุณวุฒิซึ่งนายกรัฐมนตรีแต่งตั้งจํานวนไม่เกินหกคน เป็นกรรมการ ให้เลขาธิการเป็นกรรมการและเลขานุการ และผู้ว่าการการนิคมอุตสาหกรรมแห่งประเทศไทย
เป็นกรรมการและผู้ช่วยเลขานุการ
การดํารงตําแหน่งและการพ้นจากตําแหน่งของกรรมการตาม	(๕)	ให้เป็นไปตามที่ นายกรัฐมนตรีกําหนด
การประชุมของคณะกรรมการนโยบาย ให้เป็นไปตามหลักเกณฑ์และวิธีการที่คณะกรรมการ นโยบายกําหนด
เล่ม	๑๓๔	ตอนพิเศษ	๑๙	ง	ราชกิจจานุเบกษา	๑๗	มกราคม	๒๕๖๐
ข้อ	๓	ให้คณะกรรมการนโยบายมีหน้าที่และอํานาจ ดังต่อไปนี้
(๑)	กําหนดนโยบายและอนุมัติแผนการพัฒนาพื้นที่ระเบียงเศรษฐกิจพิเศษภาคตะวันออก
(๒) อนุมัติแนวทาง หลักเกณฑ์ และวิธีการดําเนินการพัฒนาพื้นที่ระเบียงเศรษฐกิจพิเศษ ภาคตะวันออก รวมตลอดทั้งการดําเนินงานของหน่วยงานของรัฐที่เกี่ยวข้อง เพื่อให้การพัฒนาพื้นที่ ระเบียงเศรษฐกิจพิเศษภาคตะวันออกเป็นไปอย่างเหมาะสมและต่อเนื่องเชื่อมโยงกันอย่างสมบูรณ์
(๓) กําหนดภารกิจและหน่วยงานของรัฐที่มีหน้าที่ต้องดําเนินการเพื่อประโยชน์ในการพัฒนา พื้นที่ระเบียงเศรษฐกิจพิเศษภาคตะวันออกเป็นไปตามนโยบายและแผน ทั้งภายในและภายนอกระเบียง เศรษฐกิจพิเศษภาคตะวันออก
(๔) กําหนดเขตส่งเสริมและสิทธิประโยชน์ที่ผู้ประกอบการ ผู้อยู่อาศัย หรือผู้พํานักในเขต ส่งเสริมแต่ละแห่งจะได้รับตามความเหมาะสม รวมทั้งหลักเกณฑ์และเงื่อนไขในการได้รับสิทธิประโยชน์ ดังกล่าว
(๕) อนุมัติหลักเกณฑ์และวิธีการดําเนินงานของ สกรศ. ตลอดจนกําหนดโครงสร้าง การบริหารงาน และอัตราค่าตอบแทนของเลขาธิการและผู้ปฏิบัติงานใน สกรศ.
(๖)	กํากับดูแลและติดตามการดําเนินการของ กรศ. และ สกรศ. (๗)	ดําเนินการอื่นใดตามที่กําหนดไว้ในคําสั่งนี้
(๘) ดําเนินการอื่นใดที่จําเป็นเพื่อประโยชน์ในการพัฒนาพื้นที่ระเบียงเศรษฐกิจพิเศษ ภาคตะวันออก
ข้อ ๔ นอกจากหน้าที่และอํานาจตามข้อ ๓ ในกรณีที่ปรากฏว่าการดําเนินการในเรื่องใด ไม่เป็นไปตามนโยบายหรือแผนการพัฒนาพื้นที่ระเบียงเศรษฐกิจพิเศษภาคตะวันออก หรือมีปัญหา อุปสรรค หรือข้อขัดข้องอื่นใดเกิดขึ้น ให้ กรศ. รายงานต่อคณะกรรมการนโยบายเพื่อวินิจฉัยชี้ขาด โดยไม่ชักช้า และเมื่อคณะกรรมการนโยบายวินิจฉัยชี้ขาดเป็นประการใดแล้ว และให้หน่วยงานของรัฐ ที่เกี่ยวข้องมีหน้าที่ต้องปฏิบัติให้เป็นไปตามคําวินิจฉัยชี้ขาดนั้น แล้วให้ สกรศ. เสนอคณะรัฐมนตรี เพื่อทราบด้วย
ข้อ ๕ ในเขตส่งเสริม ถ้ากฎหมายกําหนดให้ผู้ดําเนินการหรือผู้กระทําในเรื่องใดต้องได้รับอนุมัติ อนุญาต ใบอนุญาต หรือความเห็นชอบจากหน่วยงานของรัฐหรือคณะกรรมการตามกฎหมายน้ัน หรือต้องจดทะเบียนหรือแจ้งต่อหน่วยงานของรัฐหรือคณะกรรมการตามกฎหมายนั้นก่อน ให้อํานาจ ในการอนุมัติ อนุญาต ออกใบอนุญาต ให้ความเห็นชอบ รับจดทะเบียน หรือรับแจ้งตามกฎหมาย ว่าด้วยการนั้น เป็นหน้าที่และอํานาจของเลขาธิการ และให้เลขาธิการมีหน้าที่และอํานาจบังคับ การให้เป็นไปตามกฎหมายนั้นได้ด้วย
เล่ม	๑๓๔	ตอนพิเศษ	๑๙	ง	ราชกิจจานุเบกษา	๑๗	มกราคม	๒๕๖๐
ในการดําเนินการตามวรรคหนึ่ง ถ้าเลขาธิการเห็นว่าการดําเนินการเกี่ยวกับการอนุมัติ อนุญาต ออกใบอนุญาต ให้ความเห็นชอบ รับจดทะเบียน หรือรับแจ้งในเรื่องใดเป็นอุปสรรคต่อการ ดําเนินงาน หรือสร้างภาระแก่ประชาชนโดยไม่สมควร ให้เสนอความเห็นและวิธีการดําเนินงาน ที่เหมาะสมและมีประสิทธิภาพยิ่งกว่าต่อ กรศ. เพื่อพิจารณา ในกรณีที่เห็นชอบด้วย ให้ กรศ. รายงานต่อคณะกรรมการนโยบายเพื่อวินิจฉัยชี้ขาดตามข้อ ๔ โดยไม่ชักช้า
เพื่อประโยชน์ในการดําเนินการตามวรรคหนึ่ง ให้ สกรศ. มีอํานาจเรียกเก็บค่าธรรมเนียม ค่าตอบแทน ค่าใช้จ่าย หรือค่าอื่นใดที่กฎหมาย ข้อบัญญัติ หรือเทศบัญญัติว่าด้วยการนั้นกําหนดให้ เรียกเก็บได้ และให้มีอํานาจเรียกเก็บค่าบริการในการดําเนินการดังกล่าวได้ตามอัตราที่คณะกรรมการ นโยบายประกาศกําหนด
ค่าธรรมเนียมที่เรียกเก็บได้ตามวรรคสาม ให้นําส่งหน่วยงานของรัฐที่มีอํานาจเรียกเก็บ ค่าธรรมเนียมนั้น ส่วนค่าบริการที่เรียกเก็บได้ให้เป็นรายได้ของ สกรศ.
ข้อ ๖ ให้มีคณะกรรมการบริหารการพัฒนาระเบียงเศรษฐกิจพิเศษภาคตะวันออก ประกอบด้วย
(๑)	รัฐมนตรีว่าการกระทรวงอุตสาหกรรม เป็นประธานกรรมการ
(๒) รัฐมนตรีประจําสํานักนายกรัฐมนตรีซึ่งนายกรัฐมนตรีมอบหมาย และรัฐมนตรีว่าการ กระทรวงคมนาคม เป็นกรรมการ
(๓) เลขาธิการคณะกรรมการพัฒนาการเศรษฐกิจและสังคมแห่งชาติ เลขาธิการคณะกรรมการ ส่งเสริมการลงทุน ปลัดกระทรวงมหาดไทย ปลัดกระทรวงแรงงาน ปลัดกระทรวงวิทยาศาสตร์และ เทคโนโลยี ปลัดกระทรวงอุตสาหกรรม ผู้บัญชาการทหารสูงสุด ผู้บัญชาการทหารบก ผู้บัญชาการทหารเรือ ผู้บัญชาการทหารอากาศ และผู้บัญชาการตํารวจแห่งชาติ เป็นกรรมการ
(๔) ผู้ว่าราชการจังหวัดฉะเชิงเทรา ผู้ว่าราชการจังหวัดชลบุรี ผู้ว่าราชการจังหวัดระยอง ผู้ว่าการการประปาส่วนภูมิภาค และผู้ว่าการการไฟฟ้าส่วนภูมิภาค เป็นกรรมการ
(๕)	บุคคลซึ่งนายกรัฐมนตรีแต่งตั้งจํานวนไม่เกินสิบคน เป็นกรรมการ ให้เลขาธิการเป็นกรรมการและเลขานุการ และผู้ว่าการการนิคมอุตสาหกรรมแห่งประเทศไทย
เป็นกรรมการและผู้ช่วยเลขานุการ
การดํารงตําแหน่งและการพ้นจากตําแหน่งของกรรมการตาม (๕) ให้เป็นไปตามที่ นายกรัฐมนตรีกําหนด
เล่ม	๑๓๔	ตอนพิเศษ	๑๙	ง	ราชกิจจานุเบกษา	๑๗	มกราคม	๒๕๖๐
ข้อ	๗	ให้ กรศ. มีหน้าที่และอํานาจ ดังต่อไปนี้
(๑) เสนอแผนการพัฒนาพื้นที่ระเบียงเศรษฐกิจพิเศษภาคตะวันออกต่อคณะกรรมการ นโยบายเพื่อพิจารณาอนุมัติ โดยให้ข้อมูลและรับฟังความคิดเห็นของประชาชนผู้อยู่อาศัยในระเบียง เศรษฐกิจพิเศษภาคตะวันออกประกอบด้วย
(๒) ให้ความเห็นชอบแผนงานหรือโครงการของหน่วยงานของรัฐที่เกี่ยวข้อง รวมทั้งวงเงิน รายจ่าย กําลังคน กําลังวัสดุ อุปกรณ์ และทรัพยากรอื่นใด และพิจารณาปรับปรุงหรือแก้ไขแผนงาน หรือโครงการตามความเหมาะสมและจําเป็น
(๓) เสนอแนวทาง หลักเกณฑ์ และวิธีการดําเนินการพัฒนาพื้นที่ระเบียงเศรษฐกิจพิเศษ ภาคตะวันออก รวมตลอดทั้งการดําเนินงานของหน่วยงานของรัฐที่เกี่ยวข้อง ต่อคณะกรรมการนโยบาย เพื่อพิจารณาอนุมัติ
(๔) กําหนดหลักเกณฑ์ วิธีการ และเงื่อนไขในการดําเนินงานและการใช้จ่ายเงินของ สกรศ. และหน่วยงานของรัฐที่เกี่ยวข้องกับการดําเนินการตามแผนงานและโครงการ เพื่อให้การพัฒนาพื้นที่ ระเบียงเศรษฐกิจพิเศษภาคตะวันออกเป็นไปอย่างมีประสิทธิภาพ
(๕) ติดตามและประเมินผลการปฏิบัติงานของหน่วยงานของรัฐ ตลอดจนการปฏิบัติหน้าที่ ของผู้รับผิดชอบแผนงานหรือโครงการที่เกี่ยวข้องกับการพัฒนาพื้นที่ระเบียงเศรษฐกิจพิเศษภาคตะวันออก และรายงานคณะกรรมการนโยบายเพื่อพิจารณาหรือเพื่อทราบเป็นระยะ
(๖) เสนอแนะการกําหนดหลักเกณฑ์และวิธีการดําเนินงานของ สกรศ. ตลอดจนกําหนด โครงสร้างการบริหารงาน และอัตราค่าตอบแทนของเลขาธิการและผู้ปฏิบัติงานใน สกรศ.
(๗) เสนอแนะคณะกรรมการนโยบายในการพิจารณากําหนดสิทธิประโยชน์ท่ีจะให้แก่ ผู้ประกอบกิจการ อยู่อาศัย หรือพํานักในเขตส่งเสริมเป็นพิเศษ รวมทั้งหลักเกณฑ์และเงื่อนไข ในการได้รับสิทธิประโยชน์ดังกล่าว โดยจะกําหนดให้เขตส่งเสริมแต่ละแห่งได้รับสิทธิประโยชน์แตกต่างกัน ตามความเหมาะสมก็ได้
(๘) เสนอแนะต่อคณะกรรมการนโยบายเพื่อให้ความเห็นชอบการดําเนินการใดตามที่กําหนด ในคําสั่งนี้ หรือเพื่อพิจารณาสั่งการเพื่อให้การพัฒนาพื้นที่ระเบียงเศรษฐกิจพิเศษภาคตะวันออก เป็นไปอย่างเหมาะสมและมีประสิทธิภาพ
(๙) แต่งตั้งคณะอนุกรรมการหรือคณะทํางานเพื่อช่วยเหลือหรือปฏิบัติหน้าที่แทนได้ตาม ความจําเป็นและเหมาะสม
เล่ม	๑๓๔	ตอนพิเศษ	๑๙	ง	ราชกิจจานุเบกษา	๑๗	มกราคม	๒๕๖๐
(๑๐) ขอให้หน่วยงานของรัฐมาชี้แจงหรือส่งข้อมูลต่าง ๆ เพื่อประโยชน์ในการพัฒนาระเบียง เศรษฐกิจพิเศษภาคตะวันออก
(๑๑) ขอยืมตัวบุคคล วัสดุ อุปกรณ์ และทรัพย์สิน รวมตลอดถึงการขอใช้อสังหาริมทรัพย์ ของหน่วยงานของรัฐที่เกี่ยวข้อง เพื่อช่วยเหลือหรือสนับสนุนการปฏิบัติงานได้ตามความจําเป็น
(๑๒) ออกระเบียบ ประกาศ และคําสั่ง เพื่อปฏิบัติการตามระเบียบนี้
(๑๓) ดําเนินการอื่นใดอันจําเป็นเพื่อให้การพัฒนาพื้นที่ระเบียงเศรษฐกิจพิเศษภาคตะวันออก ประสบความสําเร็จตามนโยบายและแผนการพัฒนาพื้นที่ระเบียงเศรษฐกิจพิเศษภาคตะวันออก ที่คณะกรรมการนโยบายกําหนด
ข้อ ๘ การประชุมของ กรศ. คณะอนุกรรมการ และคณะทํางาน ให้เป็นไปตามหลักเกณฑ์ และวิธีการที่ กรศ. กําหนด
กรศ. ต้องประชุมอย่างน้อยเดือนละหนึ่งครั้ง
ข้อ ๙ ให้มีสํานักงานเพื่อการพัฒนาระเบียงเศรษฐกิจพิเศษภาคตะวันออก เป็นหน่วยงาน ภายในกระทรวงอุตสาหกรรม เพื่อทําหน้าที่เป็นสํานักงานเลขานุการสนับสนุนการดําเนินการของ คณะกรรมการนโยบาย และ กรศ. โดยให้มีหน้าที่และอํานาจ ดังต่อไปน้ี
(๑) บริหารแผนการพัฒนาพื้นที่ระเบียงเศรษฐกิจพิเศษภาคตะวันออกในภาพรวม ตลอดจน ประสานการปฏิบัติของหน่วยงานของรัฐที่เกี่ยวข้องเพื่อให้การดําเนินการต่าง ๆ เป็นไปตามนโยบายและ แผนการพัฒนาพื้นที่ระเบียงเศรษฐกิจพิเศษภาคตะวันออก
(๒) ประสานงานกับหน่วยงานของรัฐที่เกี่ยวข้องในการจัดเตรียมแผนงานและโครงการต่าง ๆ ตามนโยบายและแผนพัฒนาระเบียงเศรษฐกิจพิเศษภาคตะวันออก ตลอดจนติดตามดูแลและให้ คําแนะนําแก่หน่วยงานของรัฐที่เกี่ยวข้องเพื่อให้ปฏิบัติโดยถูกต้องตามที่กําหนดในคําสั่งนี้ หรือตามมติ ของคณะกรรมการนโยบายหรือ กรศ.
(๓) ศึกษา วิเคราะห์ปัญหาและอุปสรรคในการพัฒนาพื้นที่ระเบียงเศรษฐกิจพิเศษ ภาคตะวันออก และเสนอแนวทางการแก้ไขที่เหมาะสมต่อ กรศ. เพื่อพิจารณา
(๔) ติดตามและประเมินผลการปฏิบัติงานของหน่วยงานของรัฐที่เกี่ยวข้อง รวมทั้ง ความก้าวหน้าในการดําเนินการตามแผนงานและโครงการ ให้เป็นไปตามนโยบายและแผนการพัฒนา ระเบียงเศรษฐกิจพิเศษภาคตะวันออก
(๕) ดําเนินการให้มีการรับฟังความคิดเห็นของประชาชนผู้อยู่อาศัยในระเบียงเศรษฐกิจพิเศษ ภาคตะวันออก และประชาสัมพันธ์เพื่อสร้างความรับรู้และความเข้าใจท่ีถูกต้องเกี่ยวกับการพัฒนาพื้นที่ ระเบียงเศรษฐกิจพิเศษภาคตะวันออก
เล่ม	๑๓๔	ตอนพิเศษ	๑๙	ง	ราชกิจจานุเบกษา	๑๗	มกราคม	๒๕๖๐
(๖) สนับสนุนให้องค์กรปกครองส่วนท้องถิ่น องค์กรภาคเอกชน และประชาชนในพื้นที่ พัฒนาระเบียงเศรษฐกิจพิเศษภาคตะวันออกได้มีส่วนร่วมและได้รับประโยชน์จากการพัฒนาระเบียง เศรษฐกิจพิเศษภาคตะวันออกอย่างเหมาะสม ตลอดจนดําเนินการให้ภาคเอกชนมีส่วนร่วมในการ ดําเนินการตามแผนการพัฒนาพื้นที่ระเบียงเศรษฐกิจพิเศษภาคตะวันออก
(๗)	ปฏิบัติงานอื่นใดตามที่คณะกรรมการนโยบาย หรือ กรศ. มอบหมาย
การกําหนดโครงสร้าง อัตรากําลัง และค่าตอบแทนของ สกรศ. ให้เป็นไปตามที่ คณะกรรมการนโยบายอนุมัติตามข้อเสนอของ กรศ. โดยความเห็นชอบของกระทรวงการคลัง
ข้อ ๑๐ ให้มีเลขาธิการคณะกรรมการนโยบายการพัฒนาระเบียงเศรษฐกิจพิเศษ ภาคตะวันออก เป็นผู้บังคับบัญชาของผู้ปฏิบัติงานใน สกรศ.
นายกรัฐมนตรีโดยความเห็นชอบของคณะรัฐมนตรีเป็นผู้พิจารณาแต่งตั้งและถอดถอนเลขาธิการ ตามความเหมาะสม
ข้อ ๑๑ ให้สํานักงบประมาณสนับสนุนงบประมาณสําหรับการดําเนินการของคณะกรรมการ นโยบาย กรศ. คณะอนุกรรมการ คณะทํางาน รวมทั้งค่าใช้จ่ายของ สกรศ. และเจ้าหน้าที่หน่วยงานของรัฐ และบุคคลใดที่ช่วยเหลือหรือสนับสนุนการปฏิบัติงานของ กรศ. หรือ สกรศ. และค่าใช้จ่ายอื่นที่จําเป็น ตามความเหมาะสมในการดําเนินการตามคําสั่งนี้ โดยให้เบิกจ่ายจากงบประมาณของกระทรวงอุตสาหกรรม
ข้อ ๑๒ ให้หัวหน้าหน่วยงานของรัฐที่มีหน้าที่รับผิดชอบอํานวยการให้งานตามแผนงาน หรือโครงการที่ได้รับมอบหมายดําเนินไปด้วยความเรียบร้อย ตรงตามเป้าหมาย และสอดคล้องกับ นโยบายและแผนการพัฒนาพื้นที่ระเบียงเศรษฐกิจพิเศษภาคตะวันออก ทั้งนี้ ให้ถือว่าการดําเนินการ ตามนโยบายและแผนดังกล่าวเป็นเรื่องสําคัญเร่งด่วนที่หน่วยงานของรัฐที่ได้รับการกําหนดให้รับผิดชอบนั้น ต้องดําเนินการเป็นลําดับแรก และเป็นตัวชี้วัดผลการปฏิบัติราชการของหน่วยงานของรัฐนั้นด้วย
ข้อ ๑๓ ในกรณีเห็นสมควรนายกรัฐมนตรีหรือคณะรัฐมนตรีอาจเสนอให้คณะรักษาความสงบ แห่งชาติแก้ไขเปลี่ยนแปลงคําสั่งนี้ได้
ข้อ	๑๔ คําส่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๑๗ มกราคม พุทธศักราช ๒๕๖๐ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
