หน้า	๕๔
เล่ม	๑๓๔	ตอนพิเศษ	๙๗	ง	ราชกิจจานุเบกษา	๔	เมษายน	๒๕๖๐
คําสั่งหัวหน้าคณะรักษาความสงบแห่งชาติ
ที่ ๒๒/๒๕๖๐
เรื่อง การแก้ไขปัญหาการทําการประมงผิดกฎหมาย ขาดการรายงาน และไร้การควบคุม เพิ่มเติมครั้งที่ ๔


ตามที่หัวหน้าคณะรักษาความสงบแห่งชาติโดยความเห็นชอบของคณะรักษาความสงบแห่งชาติ ได้ออกคําสั่งหัวหน้าคณะรักษาความสงบแห่งชาติ ที่ ๑๐/๒๕๕๘ เรื่อง การแก้ไขปัญหาการทําการประมง ผิดกฎหมาย ขาดการรายงาน และไร้การควบคุม ลงวันที่ ๒๙ เมษายน พุทธศักราช ๒๕๕๘ กําหนดให้นายทะเบียนเรือตามกฎหมายว่าด้วยเรือไทยมีคําสั่งเพิกถอนทะเบียนเรือไทยสําหรับการประมง หรือเรืออื่นตามที่ ศปมผ. ประกาศกําหนด ในกรณีที่เรือไทยได้จดทะเบียนแล้วแต่ไม่ได้รับใบอนุญาตใช้เรือ หรือใบอนุญาตใช้เรือสิ้นอายุเป็นเวลาต่อเนื่องกันตั้งแต่สามปีขึ้นไป รวมทั้งได้ออกคําสั่งหัวหน้า คณะรักษาความสงบแห่งชาติ ที่ ๕๓/๒๕๕๙ เรื่อง การแก้ไขปัญหาการทําการประมงผิดกฎหมาย ขาดการรายงาน และไร้การควบคุม เพิ่มเติมครั้งที่ ๓ ลงวันที่ ๙ กันยายน พุทธศักราช ๒๕๕๙ กําหนดให้เจ้าของหรือผู้ครอบครองเรือประมงพาณิชย์ตามกฎหมายว่าด้วยการประมงที่ไม่มีใบทะเบียนเรือ หรือมีทะเบียนเรือแต่ไม่มีใบอนุญาตทําการประมงต้องแจ้งจุดจอดเรือและห้ามเคลื่อนย้ายเรือประมง ออกจากจุดที่แจ้งจอดเรือนั้น
โดยที่ยังมีผู้ลักลอบกระทําผิดกฎหมายทั้งในและนอกประเทศโดยอาศัยช่องว่างในทางกฎหมาย หลายฉบับที่ปัจจุบันยังอยู่ในกระบวนการแก้ไข จึงจําเป็นต้องปฏิรูประบบการบริหารจัดการเรือที่ใช้ ทําการประมง ขนถ่ายสัตว์น้ํา เก็บรักษาสัตว์น้ํา ตลอดจนเรือที่ใช้ในการสนับสนุนเรือประมง และ เร่งปรับปรุงมาตรการในการควบคุมและเฝ้าระวังมิให้เรือดังกล่าวไปทําการประมงขนถ่ายสัตว์น้ํา หรือสนับสนุนการทําการประมงโดยไม่ชอบด้วยกฎหมาย เพื่อให้การบริหารจัดการกองเรือของประเทศไทย เป็นไปอย่างมีประสิทธิภาพมากขึ้น มีการแก้ไขปัญหาที่เกิดขึ้นได้โดยรวดเร็วและทันท่วงทียิ่งขึ้น เพื่อมิให้ส่งผลกระทบต่อความเชื่อถือของนานาประเทศและเศรษฐกิจโดยรวมของประเทศ
อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของคณะรักษาความสงบแห่งชาติ จึงมีคําสั่ง ดังต่อไปนี้
ข้อ ๑ ในคําสั่งนี้
“เจ้าของเรือ” หมายความว่า ผู้มีกรรมสิทธิ์หรือสิทธิครอบครองเรือ
“นายทะเบียน” หมายความว่า นายทะเบียนเรือตามกฎหมายว่าด้วยเรือไทยหรือผู้ซึ่งได้รับ มอบหมาย
“ผู้อํานวยการ” หมายความว่า ผู้อํานวยการสํานักงานเจ้าท่าภูมิภาคสาขาหรือผู้ซึ่งได้รับ มอบหมายตามหลักเกณฑ์ที่อธิบดีกรมเจ้าท่ากําหนด
หน้า	๕๕
เล่ม	๑๓๔	ตอนพิเศษ	๙๗	ง	ราชกิจจานุเบกษา	๔	เมษายน	๒๕๖๐
“คณะทํางานตรวจเรือ” หมายความว่า ผู้แทนกรมเจ้าท่า ผู้แทนกรมประมง และผู้แทน กองทัพเรือ ซึ่ง ผบ. ศปมผ. แต่งตั้งให้ปฏิบัติหน้าที่ตามคําสั่งนี้
“พนักงานเจ้าหน้าที่” หมายความว่า พนักงานเจ้าหน้าที่ตามกฎหมายว่าด้วยการประมง กฎหมายว่าด้วยการเดินเรือในน่านน้ําไทย กฎหมายว่าด้วยเรือไทย และพนักงานเจ้าหน้าที่ตามคําสั่ง หัวหน้าคณะรักษาความสงบแห่งชาติ ที่ ๑๐/๒๕๕๘ เรื่อง การแก้ไขปัญหาการทําการประมงผิดกฎหมาย ขาดการรายงาน และไร้การควบคุม ลงวันที่ ๒๙ เมษายน พุทธศักราช ๒๕๕๘ และที่แก้ไขเพิ่มเติม
“รัฐมนตรี” หมายความว่า รัฐมนตรีว่าการกระทรวงเกษตรและสหกรณ์
ข้อ ๒ ให้ยกเลิกข้อ ๗ ของคําสั่งหัวหน้าคณะรักษาความสงบแห่งชาติ ที่ ๑๐/๒๕๕๘ เรื่อง การแก้ไขปัญหาการทําการประมงผิดกฎหมาย ขาดการรายงาน และไร้การควบคุม ลงวันที่ ๒๙ เมษายน พุทธศักราช ๒๕๕๘
ข้อ ๓ ให้นายทะเบียนมีคําสั่งเพิกถอนทะเบียนเรือและจําหน่ายทะเบียนเรือขนาดตั้งแต่ สิบตันกรอสที่ใช้ทําการประมง เรือที่ใช้ขนถ่ายเพื่อการประมง เรือบรรทุกสินค้าประมงห้องเย็น เรือบรรทุกสินค้าห้องเย็น เรือบรรทุกน้ํามันเพื่อการประมง เรือบรรทุกน้ําจืด หรือเรือสนับสนุน การประมงที่รัฐมนตรีประกาศกําหนด ออกจากสมุดทะเบียนเรือ ในกรณีดังต่อไปนี้
(๑) เรือที่ใบอนุญาตใช้เรือส้ินอายุแล้วก่อนวันที่คําสั่งนี้มีผลใช้บังคับและไม่ได้ยื่นคําร้องขอ ต่ออายุใบอนุญาตใช้เรือภายในสามสิบวันนับแต่วันที่คําสั่งนี้มีผลใช้บังคับ โดยให้เพิกถอนเมื่อครบสี่สิบห้าวัน นับแต่วันที่คําสั่งนี้มีผลใช้บังคับ
(๒) เรือที่ใบอนุญาตใช้เรือสิ้นอายุในวันหรือหลังจากวันที่คําสั่งนี้มีผลบังคับ และไม่ได้ยื่น คําร้องขอต่ออายุใบอนุญาตใช้เรือภายในสามสิบวันนับแต่วันที่ใบอนุญาตสิ้นอายุ โดยให้เพิกถอนเมื่อครบ สามสิบวันนับแต่วันที่ใบอนุญาตใช้เรือสิ้นอายุ
(๓) เรือที่ไม่มีใบอนุญาตทําการประมงหรือถูกเพิกถอนหรือยกเลิกใบอนุญาตทําการประมง หรือถูกเพิกถอนหรือยกเลิกทะเบียนเรือขนถ่ายสัตว์น้ําตามกฎหมายว่าด้วยการประมง และเจ้าของเรือ ไม่ดําเนินการแจ้งของดใช้เรือหรือขอเปลี่ยนประเภทเรือต่อกรมเจ้าท่าตามกฎหมายว่าด้วยการเดินเรือ ในน่านน้ําไทยภายในสามสิบวันตามที่กรมประมงกําหนด โดยให้นายทะเบียนเพิกถอนเมื่อครบสามสิบวัน ตามที่กรมประมงกําหนด เว้นแต่เป็นกรณีที่กรมประมงได้เพิกถอนหรือยกเลิกใบอนุญาตก่อนวันที่คําสั่งนี้ มีผลใช้บังคับ ให้เพิกถอนเมื่อครบสามสิบวันนับแต่วันที่คําสั่งนี้มีผลใช้บังคับ
เมื่อมีคําสั่งเพิกถอนทะเบียนเรือ ให้นายทะเบียนมีคําสั่งให้เจ้าของเรือนําเรือพร้อมทั้ง ใบทะเบียนเรือมาคืน ณ สถานที่และเวลาที่กําหนด และให้คณะทํางานตรวจเรือหรือผู้อํานวยการสั่งให้ นําเรือไปจอดและล็อกเรือ และดําเนินการตรวจสอบพร้อมทําเครื่องหมายที่แสดงอัตลักษณ์เรือต่อไป
หน้า	๕๖
เล่ม	๑๓๔	ตอนพิเศษ	๙๗	ง	ราชกิจจานุเบกษา	๔	เมษายน	๒๕๖๐
เจ้าของเรือผู้ใดฝ่าฝืนคําสั่งนายทะเบียน คณะทํางานตรวจเรือ หรือผู้อํานวยการตามวรรคสอง ต้องระวางโทษปรับตั้งแต่หนึ่งหมื่นบาทสําหรับเรือที่มีขนาดไม่เกินสิบตันกรอส และปรับเพิ่มตามขนาด ของเรือตันกรอสละสองพันบาท
ในกรณีที่เจ้าของเรือแจ้งว่าไม่มีเรือ ให้ผู้อํานวยการบันทึกไว้เป็นหลักฐาน หากปรากฏว่า เจ้าของเรือแจ้งข้อมูลอันเป็นเท็จ ให้กรมเจ้าท่าแจ้งให้กรมประมงทราบ และห้ามมิให้กรมประมงออก ใบอนุญาตทําการประมงให้แก่บุคคลดังกล่าวเป็นระยะเวลาสิบปี
ข้อ ๔ เจ้าของเรือที่ใช้ทําการประมง เรือที่ใช้ขนถ่ายเพื่อการประมง เรือบรรทุกสินค้าประมง ห้องเย็น เรือบรรทุกสินค้าห้องเย็น เรือบรรทุกน้ํามันเพื่อการประมง เรือบรรทุกน้ําจืด หรือ เรือสนับสนุนการประมงที่รัฐมนตรีประกาศกําหนด ที่ได้รับใบทะเบียนเรือ ใบอนุญาตใช้เรือ หรือ ใบอนุญาตทําการประมงก่อนวันที่คําสั่งนี้มีผลใช้บังคับเห็นว่ารายการในใบทะเบียนเรือ ใบอนุญาตใช้เรือ หรือใบอนุญาตทําการประมงไม่ตรงกับสภาพเรือตามความเป็นจริง ต้องร้องขอต่อกรมเจ้าท่าเพื่อทําการตรวจสอบ และทําเครื่องหมายที่แสดงอัตลักษณ์เรือ สําหรับเรือที่มีขนาดตั้งแต่สิบตันกรอสต้องนํามาให้คณะทํางาน ตรวจเรือตรวจสอบภายในสามสิบวันนับแต่วันที่คําสั่งนี้มีผลใช้บังคับ ส่วนเรือที่มีขนาดไม่ถึงสิบตันกรอส ให้นําเรือมาให้กรมเจ้าท่าตรวจสอบตามระยะเวลาที่กรมเจ้าท่ากําหนด
ข้อ ๕ ให้เจ้าของเรือขนาดตั้งแต่สิบตันกรอสที่ใช้ทําการประมง เรือที่ใช้ขนถ่ายเพื่อการประมง เรือบรรทุกสินค้าประมงห้องเย็น เรือบรรทุกสินค้าห้องเย็น เรือบรรทุกน้ํามันเพื่อการประมง เรือบรรทุกน้ําจืด หรือเรือสนับสนุนการประมงที่รัฐมนตรีประกาศกําหนดและเรือที่ถูกเพิกถอนทะเบียน หลังจากวันที่คําสั่งหัวหน้าคณะรักษาความสงบแห่งชาติ ที่ ๑๐/๒๕๕๘ เรื่อง การแก้ไขปัญหาการทํา การประมงผิดกฎหมาย ขาดการรายงาน และไร้การควบคุม ลงวันที่ ๒๙ เมษายน พุทธศักราช ๒๕๕๘ มีผลใช้บังคับ นําเรือมาให้คณะทํางานตรวจเรือตรวจสอบและทําเครื่องหมายที่แสดงอัตลักษณ์เรือ ภายในกําหนดเวลาและสถานที่ที่กรมเจ้าท่าประกาศกําหนด
ในกรณีที่เรือลําใดมีใบอนุญาตที่ต้องมีตามกฎหมายถูกต้องและมีข้อมูลรายละเอียดตรงกับ ที่ระบุไว้ในทะเบียนเรือและใบอนุญาตตามกฎหมาย ให้คณะทํางานตรวจเรือสั่งทําเครื่องหมายที่แสดง อัตลักษณ์เรือและให้นําเรือออกไปใช้ได้
ในกรณีที่เรือลําใดมีใบอนุญาตที่ต้องมีตามกฎหมายถูกต้องแต่มีข้อมูลรายละเอียดอื่นไม่ตรงกับ ทะเบียนเรือหรือใบอนุญาตตามกฎหมาย ให้ดําเนินการตามที่กําหนดไว้ในข้อ ๖ ต่อไป
ในกรณีที่พบว่าเรือลําใดเข้าหลักเกณฑ์ตามที่กําหนดไว้ในข้อ ๓ ให้นายทะเบียนดําเนินการ เพิกถอนและจําหน่ายทะเบียนเรือออกจากสมุดทะเบียนเรือพร้อมทั้งดําเนินการเรียกคืนใบทะเบียนเรือ และให้ผู้อํานวยการสั่งล็อกเรือ และทําเครื่องหมายบนเรือ
ในกรณีที่ปรากฏว่าเรือลําใดที่จดทะเบียนกับกรมเจ้าท่าเป็นเรือที่ใช้ขนถ่ายเพื่อการประมง เรือบรรทุกสินค้าประมงห้องเย็น เรือบรรทุกสินค้าห้องเย็น เรือบรรทุกน้ํามันเพื่อการประมง เรือบรรทุกน้ําจืด หรือเรือสนับสนุนการประมงที่รัฐมนตรีประกาศกําหนดขนาดตั้งแต่สามสิบตันกรอส
หน้า	๕๗
เล่ม	๑๓๔	ตอนพิเศษ	๙๗	ง	ราชกิจจานุเบกษา	๔	เมษายน	๒๕๖๐
และไม่ได้จดทะเบียนเป็นเรือขนถ่ายสัตว์น้ํากับกรมประมง ให้ผู้อํานวยการสั่งล็อกเรือไว้จนกว่าเจ้าของเรือ ที่ใช้ขนถ่ายเพื่อการประมงหรือเรือบรรทุกสินค้าประมงห้องเย็นได้ดําเนินการจดทะเบียนเป็นเรือขนถ่าย สัตว์น้ํากับกรมประมง หรือเจ้าของเรือบรรทุกสินค้าห้องเย็น เรือบรรทุกน้ํามันเพื่อการประมง เรือบรรทุกน้ําจืด หรือเรือสนับสนุนการประมงที่รัฐมนตรีประกาศกําหนดได้ดําเนินการตามข้อ ๑๐ หรือเจ้าของเรือได้เปลี่ยนประเภทเรือเป็นประเภทอื่น
ในกรณีเจ้าของเรือตามวรรคห้ายื่นคําขอเปลี่ยนประเภทเรือ ให้กรมเจ้าท่าและกรมประมง ร่วมกันตรวจสอบสภาพเรือก่อนที่กรมเจ้าท่าจะจดทะเบียนเปลี่ยนประเภทเรือเป็นเรือประเภทอื่น
ในการตรวจสอบเรือตามวรรคหนึ่ง ให้ผู้อํานวยการหรือพนักงานเจ้าหน้าที่มีอํานาจควบคุมเรือ หรือสั่งให้ผู้ควบคุมเรือนําเรือเข้าเทียบท่า
การล็อกเรือ การทําเครื่องหมายที่แสดงอัตลักษณ์เรือ และการทําเครื่องหมายบนเรือ ให้เป็นไปตามระเบียบที่กรมเจ้าท่ากําหนด
เจ้าของเรือผู้ใดไม่นําเรือมาให้ตรวจสอบหรือไม่มาแจ้งรายละเอียดเกี่ยวกับเรือภายในระยะเวลา ตามที่กําหนดตามวรรคหนึ่ง ต้องระวางโทษปรับหนึ่งหมื่นบาทสําหรับเรือที่มีขนาดไม่เกินสิบตันกรอส และปรับเพิ่มตามขนาดของเรือตันกรอสละสองพันบาท และในกรณีที่เรือมีใบอนุญาตทําการประมงหรือ จดทะเบียนเป็นเรือขนถ่ายสัตว์น้ํากับกรมประมงให้อธิบดีสั่งเพิกถอนใบอนุญาตหรือเพิกถอน การจดทะเบียน และให้นายทะเบียนดําเนินการตามข้อ ๓ (๓)
ในกรณีที่เจ้าของเรือแจ้งว่าไม่มีเรือ ให้ผู้อํานวยการบันทึกไว้เป็นหลักฐาน หากปรากฏว่า เจ้าของเรือแจ้งข้อมูลอันเป็นเท็จ ให้กรมเจ้าท่าแจ้งกรมประมงทราบ และห้ามมิให้กรมประมงออก ใบอนุญาตทําการประมงให้แก่บุคคลดังกล่าวเป็นระยะเวลาสิบปี
ข้อ ๖ ในการตรวจสอบเรือตามข้อ ๔ และข้อ ๕ กรณีที่พบว่าเรือลําใดมีลักษณะแตกต่าง จากทะเบียนเรือ ให้ดําเนินการ ดังต่อไปนี้
(๑) เรือมีลักษณะแตกต่างจากทะเบียนเรือ ให้กรมเจ้าท่าแก้ไขรายการในใบทะเบียนเรือและ ใบอนุญาตใช้เรือให้ถูกต้อง
(๒) เรือมีขนาดเรือแตกต่างจากใบอนุญาตให้ทําการประมง ให้ดําเนินการตามหลักเกณฑ์ ที่รัฐมนตรีประกาศกําหนด
ในการดําเนินการตาม (๒) ให้อธิบดีกรมประมงมีอํานาจเปลี่ยนแปลงปริมาณสัตว์น้ําที่อนุญาต ให้ทําการประมงหรือห้วงเวลาที่กําหนดให้ทําการประมงให้สอดคล้องกับรายการที่เปลี่ยนแปลงหรือ ออกใบอนุญาตให้ใหม่แทนใบอนุญาตเดิม และเมื่อได้ออกใบอนุญาตให้ใหม่แล้วให้ใบอนุญาตเดิมเป็นอัน ใช้ไม่ได้
ข้อ ๗ เจ้าของเรือขนาดตั้งแต่สิบตันกรอสที่ใช้ทําการประมง เรือที่ใช้ขนถ่ายเพื่อการประมง เรือบรรทุกสินค้าประมงห้องเย็น เรือบรรทุกสินค้าห้องเย็น เรือบรรทุกน้ํามันเพื่อการประมง เรือบรรทุกน้ําจืด หรือเรือสนับสนุนการประมงที่รัฐมนตรีประกาศกําหนด ผู้ใดใช้เรือทําการประมงหรือ
หน้า	๕๘
เล่ม	๑๓๔	ตอนพิเศษ	๙๗	ง	ราชกิจจานุเบกษา	๔	เมษายน	๒๕๖๐
ขนถ่ายสัตว์น้ําตามกฎหมายว่าด้วยการประมง โดยเรือนั้นมีลักษณะไม่ตรงตามทะเบียนเรือหรือ ใบอนุญาตที่ต้องมีตามกฎหมาย ต้องระวางโทษปรับวันละห้าหมื่นบาทตลอดเวลาทําการประมงหรือ ขนถ่ายสัตว์น้ํา และในกรณีเรือลําใดมีใบอนุญาตทําการประมงหรือจดทะเบียนเป็นเรือขนถ่ายสัตว์น้ํากับ กรมประมง ให้อธิบดีกรมประมงเพิกถอนใบอนุญาตทําการประมงหรือเพิกถอนทะเบียนเรือขนถ่ายสัตว์น้ํา และห้ามมิให้กรมเจ้าท่าจดทะเบียนโอนกรรมสิทธิ์เรือลําดังกล่าว
ข้อ ๘ ใบอนุญาตทําการประมงให้โอนกันได้ตามหลักเกณฑ์ วิธีการ และเงื่อนไข ดังต่อไปนี้
(๑) ผู้ขอรับโอนต้องไม่มีลักษณะต้องห้ามที่จะได้รับใบอนุญาตทําการประมง
(๒) กรณีเรือประมงที่จะขอรับโอนใบอนุญาตเคยถูกใช้ในการกระทําความผิดตามกฎหมาย ว่าด้วยการประมง ผู้รับโอนต้องมีหลักฐานแสดงว่าเจ้าของเรือ ผู้ควบคุมเรือ หรือผู้ได้รับใบอนุญาต ทําการประมงในเรือที่ใช้ในการกระทําความผิดไม่มีผลประโยชน์ได้เสียทั้งทางตรงและทางอ้อมหรือไม่มี อํานาจควบคุมเรือประมงดังกล่าวอีกต่อไป
(๓) เรือประมงที่จะขอรับโอนใบอนุญาตต้องไม่อยู่ในระหว่างถูกดําเนินคดี
(๔) ผู้ขอรับโอนมีหลักฐานแสดงว่ามีกรรมสิทธิ์ในเรือที่ระบุไว้ในใบอนุญาตทําการประมง
มาแสดง
ในการโอนใบอนญาตุ	ให้อธบดีิ	กรมประมงออกใบอนญาตใหมแทนใบอนญาตเดิุุ่	มภายในสิบวัน
นับแต่วันที่ได้รับคําขอ   ใบอนุญาตที่ออกให้ใหม่ดังกล่าวให้กําหนดเงื่อนไขเช่นเดียวกับใบอนุญาตเดิม
และเมื่อได้ออกใบอนุญาตให้ใหม่แล้ว ให้ใบอนุญาตเดิมเป็นอันใช้ไม่ได้ ทั้งนี้ อธิบดีกรมประมงจะออก ใบอนุญาตให้แก่บุคคลใดเกินจํานวนที่รัฐมนตรีประกาศกําหนดไม่ได้
การยื่นคําขอให้เป็นไปตามหลักเกณฑ์ วิธีการ และเงื่อนไขที่กําหนดในกฎกระทรวงที่ออกตาม มาตรา ๗ แห่งพระราชกําหนดการประมง พ.ศ. ๒๕๕๘
ข้อ ๙ เมื่อกรมประมงมีคําสั่งเพิกถอนหรือยกเลิกใบอนุญาตทําการประมงหรือเพิกถอนหรือ ยกเลิกทะเบียนเรือขนถ่ายสัตว์น้ําตามกฎหมายว่าด้วยการประมง ให้แจ้งเจ้าของเรือและกรมเจ้าท่า ทราบภายในยี่สิบสี่ชั่วโมงนับแต่วันที่มีคําสั่ง และให้กรมเจ้าท่าหรือกรมประมงดําเนินการล็อกเรือทันที ที่พบเรือและให้ดําเนินการตามข้อ ๓ (๓)
ข้อ ๑๐ เจ้าของเรือที่จดทะเบียนเป็นเรือบรรทุกสินค้าห้องเย็น เรือบรรทุกน้ํามันเพื่อ การประมง เรือบรรทุกน้ําจืด หรือเรือสนับสนุนการประมงที่รัฐมนตรีประกาศกําหนดที่มีขนาดตั้งแต่ สามสิบตันกรอส ต้องดําเนินการ ดังต่อไปนี้
(๑) ติดระบบติดตามเรือตามประกาศกรมประมง เรื่อง กําหนดหลักเกณฑ์และวิธีการติดตั้ง ระบบติดตามเรือประมง และดูแลรักษาระบบติดตามเรือประมงของเรือประมงพาณิชย์ให้สามารถใช้งาน ได้ตลอดเวลา พ.ศ. ๒๕๕๘ ลงวันที่ ๒๘ ธันวาคม ๒๕๕๘ และที่แก้ไขเพิ่มเติมให้แล้วเสร็จภายใน สามสิบวันนับแต่วันที่คําสั่งนี้มีผลใช้บังคับ
หน้า	๕๙
เล่ม	๑๓๔	ตอนพิเศษ	๙๗	ง	ราชกิจจานุเบกษา	๔	เมษายน	๒๕๖๐
(๒) แจ้งการเข้าออกท่าเทียบเรือประมงทุกครั้ง ณ ศูนย์ควบคุมการแจ้งเรือเข้าออกตาม ประกาศกรมประมง เรื่อง กําหนดหลักเกณฑ์และวิธีการในการแจ้งการเข้าออกท่าเทียบเรือประมงของ เรือขนถ่ายสัตว์น้ําหรือเก็บรักษาสัตว์น้ํา พ.ศ. ๒๕๕๘ ลงวันที่ ๒๙ ธันวาคม ๒๕๕๘ และที่แก้ไข เพิ่มเติม
เจ้าของเรือผู้ใดฝ่าฝืนหรือไม่ปฏิบัติตามวรรคหนึ่ง ต้องระวางโทษปรับหนึ่งแสนบาทสําหรับเรือ ขนาดสามสิบตันกรอส และปรับเพิ่มขึ้นตามขนาดของเรือในส่วนที่เกินสามสิบตันกรอสขึ้นไป ตันกรอสละ หนึ่งหมื่นบาท และให้กรมเจ้าท่าดําเนินการล็อกเรือไว้จนกว่าเจ้าของเรือจะดําเนินการเปลี่ยนประเภทเรือ เป็นเรือประเภทอื่น
ข้อ ๑๑ ห้ามมิให้ผู้ใดทําลายหรือทําให้เสียหายซึ่งเครื่องมือล็อกเรือหรือเคลื่อนย้ายเรือออก จากจุดที่จอดเรือ เว้นแต่ในกรณีที่มีความจําเป็นต้องเคลื่อนย้ายเรือที่ถูกล็อกออกจากจุดที่จอดเรือเพื่อนําเรือ ไปเปลี่ยนประเภทหรือนําเรือไปทดสอบ ให้เจ้าของเรือยื่นคําขอและวางหลักประกันต่อผู้อํานวยการตาม ระเบียบที่กรมเจ้าท่ากําหนด และเมื่อได้รับอนุญาตจากผู้อํานวยการแล้วให้เจ้าหน้าที่ดําเนินการปลด เครื่องมือล็อกเรือได้
ความในวรรคหนึ่งไม่ใช้บังคับในกรณีมีเหตุฉุกเฉินที่อาจเป็นอันตรายต่อเรืออันมิอาจหลีกเล่ียงได้ โดยเจ้าของเรือต้องแจ้งให้ผู้อํานวยการทราบเป็นลายลักษณ์อักษรภายในสิบสองชั่วโมงนับแต่เวลาที่มี การเคลื่อนย้ายเรือ พร้อมทั้งแจ้งจุดจอดเรือใหม่ และให้ผู้อํานวยการดําเนินการตรวจสอบเรือ พร้อมทั้งล็อกเรือใหม่ภายในสิบสองชั่วโมงนับแต่วันที่ได้รับแจ้งจากเจ้าของเรือ
ผู้ใดฝ่าฝืนวรรคหนึ่งหรือไม่ปฏิบัติตามวรรคสองต้องระวางโทษปรับหนึ่งแสนบาทสําหรับเรือ ขนาดสามสิบตันกรอส และปรับเพิ่มขึ้นตามขนาดของเรือในส่วนที่เกินสามสิบตันกรอสขึ้นไป ตันกรอสละ หนึ่งหมื่นบาท
ข้อ ๑๒ ให้ผู้ประกอบกิจการโทรคมนาคมที่ให้บริการระบบติดตามเรือประมงแจ้งรายชื่อ เจ้าของเรือที่ตนเป็นผู้ให้บริการต่อกรมประมงภายในสามสิบวันนับแต่วันที่คําสั่งนี้มีผลใช้บังคับ
ในกรณีที่ศูนย์ปฏิบัติการเฝ้าระวังและคาดการณ์สถานการณ์ด้านการประมงของกรมประมง ไม่ได้รับสัญญาณจากระบบติดตามเรือประมงลําใดติดต่อกันเกินสองชั่วโมง ให้อธิบดีกรมประมงมีอํานาจ สั่งให้ผู้ประกอบกิจการโทรคมนาคมที่ให้บริการระบบติดตามเรือลําดังกล่าวชี้แจงสาเหตุและจัดส่ง หลักฐานการรับส่งข้อมูลระบบติดตามเรือประมงระหว่างคอมพิวเตอร์สําหรับจัดเก็บข้อมูลการจราจร (Computer Log File) หรือแก้ไขปรับปรุงภายในระยะเวลาที่กําหนด และในกรณีที่กรมประมงเห็นว่า เป็นความบกพร่องของผู้ประกอบกิจการโทรคมนาคม ให้แจ้งสํานักงานคณะกรรมการกิจการ โทรคมนาคมแห่งชาติดําเนินการตามกฎหมายว่าด้วยการประกอบกิจการโทรคมนาคมต่อไป
ห้ามมิให้ผู้ประกอบกิจการโทรคมนาคมที่ให้บริการระบบติดตามเรือประมงแก้ไขข้อมูลจาก
ระบบอุปกรณ์ติดตามเรือประมง
หน้า	๖๐
เล่ม	๑๓๔	ตอนพิเศษ	๙๗	ง	ราชกิจจานุเบกษา	๔	เมษายน	๒๕๖๐
ผู้ประกอบกิจการโทรคมนาคมผู้ใดฝ่าฝืนหรือไม่ปฏิบัติตามความในวรรคหนึ่ง วรรคสอง หรือ วรรคสาม ต้องระวางโทษปรับไม่เกินหนึ่งล้านบาทและปรับวันละไม่เกินหนึ่งแสนบาทตลอดระยะเวลา ที่ฝ่าฝืนหรือไม่ปฏิบัติตาม
ข้อ ๑๓ ห้ามมิให้ผู้ใดต่อ ดัดแปลง เปลี่ยนประเภท หรือทําลายเรือประมงตามกฎหมาย ว่าด้วยการประมง เว้นแต่จะมีหนังสือรับรองจากกรมเจ้าท่า โดยกรมเจ้าท่าจะต้องแจ้งให้ผู้ประสงค์ จะดําเนินการดังกล่าวทราบภายในสิบห้าวันทําการนับแต่วันที่ได้รับคําร้องขอหนังสือรับรอง
ก่อนออกหนังสือรับรองตามวรรคหนึ่ง ให้กรมเจ้าท่าสอบถามกรมประมงว่าสามารถให้ผู้ยื่นคําขอ ดําเนินการตามวรรคหนึ่งได้หรือไม่ และให้กรมประมงแจ้งให้กรมเจ้าท่าทราบภายในสามวันทําการ นับแต่วันที่ได้รับหนังสือสอบถามจากกรมเจ้าท่า
ในกรณีที่กรมเจ้าท่าออกหนังสือรับรองให้ดําเนินการตามวรรคหนึ่ง ให้กรมเจ้าท่าและ กรมประมงร่วมกันดําเนินการตรวจสอบก่อนการอนุญาต ขณะดําเนินการ และหลังดําเนินการตามวรรคหนึ่ง เสร็จสิ้น และให้หมายเหตุชื่อเจ้าหน้าที่ที่ทําการตรวจสอบไว้ในทะเบียนเรือหรือใบอนุญาตใช้เรือ
ความในวรรคหนึ่งมิให้ใช้บังคับกับการดําเนินการของกรมเจ้าท่าและกรมประมง
ข้อ ๑๔ ห้ามมิให้กรมเจ้าท่ารับจดทะเบียนเรือประมง ออกหรือต่อใบอนุญาตใช้เรือ หรือ โอนกรรมสิทธิ์เรือประมงตามกฎหมายว่าด้วยการประมง หากไม่มีหนังสือรับรองจากกรมประมงว่าผู้ยื่น คําขอหรือเรือไม่มีลักษณะต้องห้ามตามข้อ ๘ (๑) (๒) และ (๓) โดยให้กรมประมงแจ้งให้กรมเจ้าท่า ทราบภายในเจ็ดวันทําการนับแต่วันที่ได้รับหนังสือสอบถามจากกรมเจ้าท่า
ข้อ ๑๕ ในกรณีที่เจ้าของเรือประสงค์จะขอเพิกถอนทะเบียนเรือเพื่อนําเรือไปจดทะเบียน เป็นเรือสัญชาติอื่น หรือโอนกรรมสิทธิ์ให้คนสัญชาติอื่นและเรือดังกล่าวอยู่ในประเทศไทย ให้นายทะเบียน มีคําสั่งล็อกเรือไว้จนกว่าเจ้าของเรือจะนําเอกสารหลักฐานการจดทะเบียนเรือสัญชาติอื่นมาแสดงต่อ กรมเจ้าท่าเพื่อทําการตรวจสอบก่อนการปลดล็อกเรือ และออกใบอนุญาตให้นําเรือออกนอกน่านน้ําไทย ต่อไป โดยห้ามมิให้นายทะเบียนเพิกถอนทะเบียนเรือกรณีที่เรืออยู่ในระหว่างการดําเนินคดี
ในกรณีเรือไม่อยู่ในประเทศไทย นายทะเบียนจะดําเนินการเพิกถอนทะเบียนเรือหรืออนุญาต ให้โอนกรรมสิทธิ์เรือได้เมื่อเจ้าของเรือยื่นเอกสารหลักฐานการจดทะเบียนเรือสัญชาติอื่นหรือมีหนังสือ สัญญาจะซื้อจะขายเรือ พร้อมทั้งหลักฐานการแจ้งเรือออกจากท่าประเทศไทยและหลักฐานการแจ้ง เรือเข้าเมืองท่าปัจจุบัน
ความในวรรคหนึ่งและวรรคสองให้ใช้บังคับกับการขอเพิกถอนทะเบียนเรือหรือโอนกรรมสิทธิ์เรือ ที่ถูกล็อกไว้ก่อนวันที่คําสั่งนี้มีผลใช้บังคับด้วย
หน้า	๖๑
เล่ม	๑๓๔	ตอนพิเศษ	๙๗	ง	ราชกิจจานุเบกษา	๔	เมษายน	๒๕๖๐
เจ้าของเรือผู้ใดไม่นําเอกสารหรือหลักฐานมาแสดงต่อกรมเจ้าท่าตามวรรคหนึ่งหรือวรรคสอง ให้กรมเจ้าท่าแจ้งรายชื่อให้กรมประมงทราบ และห้ามมิให้กรมประมงออกใบอนุญาตทําการประมงให้แก่ บุคคลดังกล่าวเป็นระยะเวลาสิบปี
ข้อ ๑๖ ภายใต้บังคับวรรคสอง ใบอนุญาตใช้เรือประมงตามกฎหมายว่าด้วยการเดินเรือ ในน่านน้ําไทยให้มีอายุไม่เกินสองปีนับแต่วันที่ออก โดยเจ้าของเรือต้องยื่นคําขอต่ออายุใบอนุญาต ก่อนวันที่ใบอนุญาตสิ้นอายุไม่น้อยกว่าสิบห้าวัน และกรมเจ้าท่าต้องพิจารณาให้แล้วเสร็จและมีคําสั่ง ก่อนวันที่ใบอนุญาตสิ้นอายุ
ในกรณีที่ใบอนุญาตใช้เรือหมดอายุก่อนใบอนุญาตทําการประมง การต่ออายุใบอนุญาตต้อง กําหนดให้สิ้นอายุพร้อมกับใบอนุญาตทําการประมง ในกรณีที่เจ้าของเรือมายื่นขอใบอนุญาตใช้เรือพร้อม กับใบอนุญาตทําการประมง ให้กรมเจ้าท่าและกรมประมงร่วมกันดําเนินการให้สามารถยื่นที่ใดที่หนึ่ง และให้กรมเจ้าท่าและกรมประมงร่วมกันตรวจสอบและออกใบอนุญาต
ในกรณีที่เจ้าของเรือยื่นคําขอต่ออายุใบอนุญาตก่อนวันที่ใบอนุญาตสิ้นอายุน้อยกว่าสิบห้าวัน ให้กรมเจ้าท่าสั่งให้จอดเรือไว้ที่ท่าจนกว่าจะได้รับการต่ออายุใบอนุญาต หากเจ้าของเรือฝ่าฝืน ให้กรมเจ้าท่า สั่งไม่ต่ออายุใบอนุญาต
เจ้าหน้าที่ผู้ใดซึ่งมีหน้าที่ในการต่อใบอนุญาตใช้เรือตามวรรคหนึ่ง พิจารณาไม่แล้วเสร็จภายใน เวลาที่กําหนดไว้ตามวรรคหนึ่ง ต้องระวางโทษปรับตามขนาดของเรือตันกรอสละหนึ่งพันบาท
ข้อ ๑๗ ห้ามมิให้กรมประมงออกใบอนุญาตทําการประมงนอกน่านน้ําไทยและห้ามมิให้ อนุญาตให้เรือที่ได้รับใบอนุญาตทําการประมงนอกน่านน้ําไทยออกไปทําการประมงเว้นแต่กรมประมงจะ ได้ตรวจสอบและมีหลักฐานเป็นที่ประจักษ์ว่า ผู้ยื่นคําขอรับใบอนุญาตหรือผู้ได้รับใบอนุญาตอยู่ในสถานะ ที่จะปฏิบัติตามกฎหมาย หลักเกณฑ์ และมาตรการของรัฐชายฝั่งหรือองค์การจัดการประมงระดับ ภูมิภาคระหว่างประเทศที่ประสงค์จะไปทําการประมง
ข้อ ๑๘ ให้มีคณะกรรมการมาตรการทางปกครอง ประกอบด้วย อธิบดีกรมประมง เป็นประธานกรรมการ ผู้แทนกรมการจัดหางาน ผู้แทนกรมเจ้าท่า ผู้แทนกรมโรงงานอุตสาหกรรม ผู้แทนกรมสวัสดิการและคุ้มครองแรงงาน ผู้แทนสํานักงานคณะกรรมการกฤษฎีกา ผู้แทนสํานักงาน ตํารวจแห่งชาติ ผู้แทนศูนย์ประสานการปฏิบัติในการรักษาผลประโยชน์ของชาติทางทะเล เป็นกรรมการ และผู้อํานวยการกองกฎหมาย กรมประมง เป็นกรรมการและเลขานุการ
ให้คณะกรรมการตามวรรคหนึ่งมีอํานาจพิจารณาและออกคําสั่งแทนอธิบดีกรมประมงหรือ ปลัดกระทรวงอุตสาหกรรมตามที่กําหนดไว้ในมาตรา ๑๑ และมาตรา ๑๑๓ แห่งพระราชกําหนดการประมง พ.ศ. ๒๕๕๘ โดยให้ถือว่าคําสั่งของคณะกรรมการเป็นที่สุด
หน้า	๖๒
เล่ม	๑๓๔	ตอนพิเศษ	๙๗	ง	ราชกิจจานุเบกษา	๔	เมษายน	๒๕๖๐
ในการออกคําสั่งปิดโรงงานตามมาตรา ๑๑ แห่งพระราชกําหนดการประมง พ.ศ. ๒๕๕๘ คณะกรรมการไม่ต้องปฏิบัติตามกฎหมายว่าด้วยโรงงาน
การประชุมคณะกรรมการต้องมีกรรมการมาประชุมไม่น้อยกว่ากึ่งหนึ่งของกรรมการทั้งหมด จึงจะเป็นองค์ประชุม
ในการประชุมคณะกรรมการ ถ้าประธานกรรมการไม่มาประชุมหรือไม่อาจปฏิบัติหน้าที่ได้ ให้ที่ประชุมเลือกกรรมการคนหนึ่งเป็นประธานในที่ประชุม
การวินิจฉัยชี้ขาดของคณะกรรมการให้ถือเสียงข้างมาก กรรมการคนหนึ่งให้มีเสียงหนึ่งในการ ลงคะแนน ถ้าคะแนนเสียงเท่ากันให้ประธานในที่ประชุมออกเสียงเพิ่มอีกหนึ่งเสียง เป็นเสียงชี้ขาด
ค่าใช้จ่ายสําหรับเบี้ยประชุมหรือค่าใช้จ่ายอื่นที่เกี่ยวข้องกับการดําเนินการที่จําเป็นต่อ การปฏิบัติงานของคณะกรรมการ ให้เป็นตามพระราชกฤษฎีกาว่าด้วยเบี้ยประชุมกรรมการหรือ ตามระเบียบราชการ แล้วแต่กรณี โดยให้เบิกจ่ายจากงบประมาณของกรมประมง
ให้คณะกรรมการพิจารณาและออกคําสั่งให้แล้วเสร็จภายในสามวันทําการนับแต่วันที่เลขานุการ เสนอเรื่องให้พิจารณา
ข้อ ๑๙ เมื่อมีการตรวจพบการกระทําความผิดตามกฎหมายว่าด้วยการประมงหรือกฎหมาย ว่าด้วยสิทธิการทําการประมงในเขตต์การประมงไทย และการกระทําความผิดตามคําสั่งหัวหน้าคณะรักษา ความสงบแห่งชาติ ที่ ๑๐/๒๕๕๘ เรื่อง การแก้ไขปัญหาการทําการประมงผิดกฎหมาย ขาดการรายงาน และไร้การควบคุม ลงวันที่ ๒๙ เมษายน พุทธศักราช ๒๕๕๘ และที่แก้ไขเพิ่มเติม ให้พนักงาน เจ้าหน้าที่ดําเนินการรวบรวมพยานหลักฐานที่เกี่ยวข้องกับการกระทําความผิด และแจ้งดําเนินคดี ผู้กระทําความผิดต่อพนักงานสอบสวน พร้อมทั้งจัดทําเป็นรายงานส่งให้กองกฎหมาย กรมประมง ภายในสี่สิบแปดชั่วโมงนับแต่เมื่อมีการตรวจพบการกระทําความผิด
ในกรณีที่พบการกระทําความผิดในทะเล ระยะเวลาสี่สิบแปดชั่วโมงให้นับแต่เวลาที่พนักงาน เจ้าหน้าที่กลับถึงท่าเทียบเรือ
ให้กองกฎหมาย กรมประมง เสนอเรื่องต่อคณะกรรมการมาตรการทางปกครองเพื่อพิจารณา ภายในสามวันทําการนับแต่วันที่กองกฎหมาย กรมประมง ได้รับรายงาน
ข้อ ๒๐ การกระทําความผิดตามกฎหมายว่าด้วยการประมงที่เกิดขึ้นก่อนวันที่คําสั่งนี้มีผล ใช้บังคับ ซึ่งพนักงานเจ้าหน้าที่ของกรมประมงเป็นผู้ตรวจพบการกระทําความผิดให้คณะกรรมการ มาตรการทางปกครองมีคําสั่งให้แล้วเสร็จภายในวันที่ ๑๕ พฤษภาคม ๒๕๖๐
การกระทําความผิดตามกฎหมายว่าด้วยการประมงที่เกิดขึ้นก่อนวันที่คําสั่งนี้มีผลใช้บังคับ ซึ่งพนักงานเจ้าหน้าที่ของหน่วยงานอื่นเป็นผู้ตรวจพบการกระทําความผิด ให้หน่วยงานต้นสังกัดของ พนักงานเจ้าหน้าที่นั้นดําเนินการรวบรวมข้อมูลรายละเอียดเกี่ยวกับคดี แล้วจัดทําเป็นหนังสือแจ้งไปยัง กรมประมงภายในวันที่ ๒๐ เมษายน ๒๕๖๐ และให้กองกฎหมาย กรมประมง เสนอต่อ คณะกรรมการมาตรการทางปกครองเพื่อให้พิจารณาและมีคําสั่งให้แล้วเสร็จภายในวันที่ ๑๕ มิถุนายน ๒๕๖๐
หน้า	๖๓
เล่ม	๑๓๔	ตอนพิเศษ	๙๗	ง	ราชกิจจานุเบกษา	๔	เมษายน	๒๕๖๐
ข้อ ๒๑ เมื่อได้รับการร้องทุกข์หรือกล่าวโทษการกระทําความผิดตามกฎหมายว่าด้วย การประมง หรือกฎหมายว่าด้วยสิทธิการทําการประมงในเขตต์การประมงไทย ให้พนักงานสอบสวน ผู้มีอํานาจสอบสวนคดีส่งเรื่องไปยังคณะกรรมการเปรียบเทียบ และให้คณะกรรมการเปรียบเทียบ พิจารณาและกําหนดการเปรียบเทียบ พร้อมทั้งมีหนังสือแจ้งจํานวนเงินค่าปรับตามที่กําหนดไปยัง ผู้ต้องหา ภายในสามวันทําการนับแต่วันที่ได้รับเรื่องจากพนักงานสอบสวน หากผู้ต้องหาไม่ยินยอมให้ เปรียบเทียบ ให้คณะกรรมการเปรียบเทียบมีหนังสือแจ้งพนักงานสอบสวนเพื่อดําเนินคดีผู้กระทํา ความผิดต่อไป ภายในสามวันทําการนับแต่วนที่ผู้ต้องหาไม่ยินยอมให้เปรียบเทียบ
ข้อ ๒๒ ในกรณีมีหลักฐานอันควรเชื่อได้ว่าเรือประมงลําใดเกี่ยวข้องกับการกระทําความผิด ตามกฎหมายว่าด้วยการประมง หรือกฎหมายว่าด้วยสิทธิการทําการประมงในเขตต์การประมงไทย กฎหมายว่าด้วยการป้องกันและปราบปรามการค้ามนุษย์ กฎหมายว่าด้วยการคุ้มครองแรงงาน กฎหมายว่าด้วยการทํางานของคนต่างด้าว หรือกฎหมายว่าด้วยคนเข้าเมืองไม่ว่าเรือประมงดังกล่าวจะ เป็นทรัพย์สินที่ใช้ในการกระทําความผิดหรือไม่ก็ตาม ให้พนักงานเจ้าหน้าที่ตามกฎหมายดังกล่าวซึ่งพบ การกระทําความผิดสั่งกักเรือไว้จนกว่าคดีจะถึงที่สุด และแจ้งให้กรมเจ้าท่าทราบภายในยี่สิบสี่ชั่วโมง นับจากออกคําสั่งกักเรือ เพื่อกําหนดจุดจอดเรือและให้ผู้อํานวยการดําเนินการล็อกเรือให้เสร็จสิ้นภายใน สามวันทําการนับแต่วันที่กรมเจ้าท่าได้รับแจ้งจากพนักงานเจ้าหน้าที่ และหากปรากฏว่าเรือลําดังกล่าว เป็นทรัพย์สินที่ใช้ในการกระทําความผิดโดยฝ่าฝืนกฎหมายอย่างร้ายแรงตามกฎหมายว่าด้วยการประมง ให้ศาลสั่งริบเสียทั้งสิ้น
ข้อ ๒๓ การออกคําสั่งของเจ้าหน้าที่ของรัฐตามคําสั่งนี้ ไม่อยู่ภายใต้บังคับกฎหมายว่าด้วย วิธีปฏิบัติราชการทางปกครอง
ข้อ ๒๔ การส่งเอกสารหรือหนังสือตามคําสั่งนี้ให้สามารถส่งทางเครื่องมือสื่อสาร ทางอิเล็กทรอนิกส์ที่สามารถตรวจสอบและนํากลับมาใช้โดยความหมายไม่เปลี่ยนแปลงได้
ข้อ ๒๕ ให้เจ้าหน้าที่ของรัฐซึ่งกระทําไปตามอํานาจหน้าที่ตามกฎหมายว่าด้วยการประมง และตามที่กําหนดไว้ในคําสั่งนี้ ได้รับความคุ้มครองความปลอดภัยและการช่วยเหลือด้านการเงินและ ด้านอื่นที่เกี่ยวข้องจากรัฐในกรณีที่ถูกดําเนินคดีตามหลักเกณฑ์ที่รัฐมนตรีประกาศกําหนด
ข้อ ๒๖ ในกรณีที่มีเหตุอันควรเชื่อได้ว่า เจ้าหน้าที่ของรัฐผู้ใดกระทําการโดยทุจริตหรือ ละเว้นการปฏิบัติหน้าที่ตามที่กําหนดไว้ตามคําสั่งนี้ ให้สันนิษฐานว่ากระทําความผิดทางวินัย อย่างร้ายแรง และให้ผู้บังคับบัญชาซึ่งมีอํานาจสั่งบรรจุของเจ้าหน้าที่ของรัฐผู้นั้นรีบพิจารณาดําเนินการ ทางวินัย ทางแพ่ง และทางอาญา ต่อเจ้าหน้าที่ของรัฐผู้นั้นอย่างรวดเร็วและเด็ดขาด
กรณีที่หัวหน้าส่วนราชการหรือผู้บังคับบัญชาซึ่งมีอํานาจสั่งบรรจุ ปล่อยปละละเลย ไม่ดําเนินการตามวรรคหนึ่ง ให้ถือเป็นความผิดวินัยหรือความผิดทางอาญา แล้วแต่กรณี
หน้า	๖๔
เล่ม	๑๓๔	ตอนพิเศษ	๙๗	ง	ราชกิจจานุเบกษา	๔	เมษายน	๒๕๖๐
ข้อ ๒๗ บรรดาความผิดตามคําสั่งนี้ ให้พนักงานสอบสวนมีอํานาจเปรียบเทียบได้ และ ในกรณีที่เป็นความผิดเกี่ยวกับการกระทําการประมงหรือขนถ่ายสัตว์น้ํา ให้คณะกรรมการมาตรการ ทางปกครองมีอํานาจออกคําสั่งตามกฎหมายว่าด้วยการประมง
เมื่อผู้ต้องหาได้ชําระค่าปรับตามจํานวนที่เปรียบเทียบตามวรรคหนึ่งภายในระยะเวลาที่กําหนด ซึ่งต้องไม่เกินสามสิบวัน ให้ถือว่าคดีเลิกกันตามประมวลกฎหมายวิธีพิจารณาความอาญา
ข้อ ๒๘ ในกรณีที่เห็นสมควร นายกรัฐมนตรีหรือคณะรัฐมนตรีอาจเสนอให้คณะรักษาความสงบ แห่งชาติแก้ไขเปลี่ยนแปลงคําสั่งนี้ได้
ข้อ ๒๙ คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๔ เมษายน พุทธศักราช ๒๕๖๐ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
