หน้า	๗
เล่ม	๑๓๒	ตอนพิเศษ	๒๒๕	ง	ราชกิจจานุเบกษา	๒๑	กันยายน	๒๕๕๘
คําสั่งหัวหน้าคณะรักษาความสงบแห่งชาติ
ที่ ๓๐/๒๕๕๘
เรื่อง การเปลี่ยนแปลงองค์ประกอบของคณะกรรมการส่งเสริมการลงทุน ตามประกาศคณะรักษาความสงบแห่งชาติ ที่ ๑๐๕/๒๕๕๗


เพื่อให้การปฏิบัติหน้าที่ตามพระราชบัญญัติการปฏิบัติหน้าที่ของคณะกรรมการที่แต่งตั้ง ตามประกาศและคําสั่งของคณะรักษาความสงบแห่งชาติบางฉบับ พ.ศ. ๒๕๕๘ ในส่วนของคณะกรรมการ ส่งเสริมการลงทุน เป็นไปอย่างมีประสิทธิภาพยิ่งขึ้นและสอดคล้องกับโครงสร้างการบริหารราชการแผ่นดิน ในปัจจุบัน
อาศัยอํานาจตามความในมาตรา ๕ แห่งพระราชบัญญัติการปฏิบัติหน้าที่ของคณะกรรมการ ที่แต่งตั้งตามประกาศและคําสั่งของคณะรักษาความสงบแห่งชาติบางฉบับ พ.ศ. ๒๕๕๘ หัวหน้าคณะรักษา ความสงบแห่งชาติ จึงมีคําสั่งดังต่อไปนี้
ให้เปลี่ยนแปลงองค์ประกอบของคณะกรรมการส่งเสริมการลงทุน ตามประกาศคณะรักษา ความสงบแห่งชาติ ที่ ๑๐๕/๒๕๕๗ ลงวันที่ ๒๑ กรกฎาคม พุทธศักราช ๒๕๕๗ เรื่อง การแต่งตั้ง คณะกรรมการส่งเสริมการลงทุน โดยให้เพิ่มเติมกรรมการดังต่อไปนี้ในคณะกรรมการดังกล่าว
๑.	รองนายกรัฐมนตรี	กรรมการ
(นายสมคิด จาตุศรีพิทักษ์)
๒.	รัฐมนตรีว่าการกระทรวงอุตสาหกรรม	กรรมการ ทั้งนี้ ตั้งแต่บัดนี้เป็นต้นไป

สั่ง ณ วันที่ ๑๖ กันยายน พุทธศักราช ๒๕๕๘ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
