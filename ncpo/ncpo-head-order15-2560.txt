หน้า	๔๐
เล่ม	๑๓๔	ตอนพิเศษ	๘๕	ง	ราชกิจจานุเบกษา	๒๑	มีนาคม	๒๕๖๐
คําสั่งหัวหน้าคณะรักษาความสงบแห่งชาติ
ที่ ๑๕/๒๕๖๐
เรื่อง มาตรการเพิ่มความปลอดภัยในรถโดยสารสาธารณะ


เนื่องจากในปัจจุบันการใช้บริการรถโดยสารสาธารณะโดยเฉพาะรถตู้โดยสาร ทั้งในเขตกรุงเทพมหานคร และต่างจังหวัดเป็นที่นิยมของประชาชนเป็นจํานวนมาก เนื่องจากมีความสะดวกและรวดเร็วในการเดินทาง แต่โดยที่มาตรการในการควบคุมกํากับดูแลรถโดยสารสาธารณะที่มีอยู่ยังไม่สามารถรองรับต่อความปลอดภัย ในชีวิตและทรัพย์สินของประชาชนเพื่อให้เกิดความสูญเสียน้อยที่สุดได้ จนเป็นเหตุให้เกิดอุบัติเหตุ ทางถนนหลายครั้ง โดยเฉพาะในช่วงเทศกาลที่มีวันหยุดติดต่อกันหลายวันซึ่งมีผู้โดยสารสัญจร เป็นจํานวนมาก จึงจําเป็นต้องกําหนดมาตรการเพิ่มเติมเพื่อให้ผู้โดยสารและผู้ใช้รถใช้ถนนมีความปลอดภัย สูงสุด ไม่ว่าจะเป็นการปรับปรุงสภาพของรถโดยสาร การควบคุมผู้ประกอบการขนส่งและผู้ขับรถให้ ปฏิบัติตามกฎหมายอย่างเคร่งครัด รวมทั้งกําหนดมาตรการเพิ่มเติมเพื่อให้หน่วยงานที่เกี่ยวข้องนําไป ดําเนินการแก้ไขให้ครบถ้วน อันเป็นส่วนหนึ่งของการปฏิรูปการคมนาคมและการขนส่ง เพื่อประโยชน์ ต่อความสงบเรียบร้อยในสังคม เพิ่มความปลอดภัยในชีวิตและทรัพย์สิน และเสริมสร้างความมั่นใจใน การเดินทางของประชาชน
อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของคณะรักษาความสงบแห่งชาติ จึงมีคําสั่ง ดังต่อไปนี้
ข้อ ๑ ให้ยกเลิกความในมาตรา ๓๕ แห่งพระราชบัญญัติการขนส่งทางบก พ.ศ. ๒๕๒๒ และให้ใช้ความต่อไปนี้แทน
“มาตรา ๓๕ ผู้ได้รับใบอนุญาตประกอบการขนส่งตามประเภทที่อธิบดีประกาศกําหนด ต้องจัดให้มีสมุดประจํารถ ประวัติผู้ประจํารถ การตรวจสอบสภาพและความพร้อมของรถและผู้ขับรถ พร้อมทั้งบันทึกการตรวจสอบดังกล่าว และใบกํากับสินค้าที่ทําการขนส่ง รวมท้ังต้องจัดทํารายงาน การขนส่งและรายงานอุบัติเหตุที่เกิดจากการขนส่ง ทั้งนี้ ตามหลักเกณฑ์ วิธีการ และเงื่อนไขที่ อธิบดีประกาศกําหนด”
ข้อ ๒ ให้นายทะเบียนตามกฎหมายว่าด้วยการขนส่งทางบกมีอํานาจสั่งเพิกถอนการจดทะเบียนรถ ระงับใช้รถหรือพักใช้ใบอนุญาตประกอบการขนส่งได้ไม่เกินหกเดือน เมื่อมีกรณีดังต่อไปนี้
(๑) เกิดอุบัติเหตุร้ายแรงจากการขนส่งอันกระทบต่อความเชื่อมั่นในระบบการขนส่ง โดยมี สาเหตุมาจากการที่ผู้ประกอบการขนส่งไม่ควบคุมกํากับดูแลผู้ขับรถให้ใช้ความเร็วไม่เกินอัตราที่กฎหมาย กําหนด ขับรถเกินชั่วโมงการทํางานตามที่กฎหมายกําหนด ขับรถโดยประมาท หรือขับรถในขณะที่ร่างกาย หรือจิตใจหย่อนความสามารถ
หน้า	๔๑
เล่ม	๑๓๔	ตอนพิเศษ	๘๕	ง	ราชกิจจานุเบกษา	๒๑	มีนาคม	๒๕๖๐
(๒)	ผู้ประกอบการขนส่งปล่อยปละละเลยให้มีการนํารถไปใช้กระทําความผิด เช่น ความผิด เกี่ยวกับยาเสพติดให้โทษ ความผิดเกี่ยวกับการหลีกเลี่ยงภาษี
(๓)	ผู้ประกอบการขนส่งไม่ควบคุมกํากับดูแลผู้ขับรถหรือพนักงานเก็บค่าโดยสาร ทําให้มี การบรรทุกผู้โดยสารเกินจํานวนที่นั่ง ทอดทิ้งผู้โดยสาร หรือเก็บค่าโดยสารเกินอัตราที่กําหนด
ขอ	๓	ให้กรมการขนส่งทางบกควบคุมผู้ให้บริการระบบติดตามรถสําหรับรถตามกฎหมาย
ว่าด้วยการขนส่งทางบกและกฎหมายว่าด้วยรถยนต์ให้ปฏิบัติตามกฎหมายเกี่ยวกับคุณลักษณะและระบบ
การทํางานของเครื่องบันทึกข้อมูลการเดินทางของรถ
ผู้ให้บริการระบบติดตามรถผู้ใดฝ่าฝืนหรือไม่ปฏิบัติตามวรรคหนึ่ง ให้กรมการขนส่งทางบก มีอํานาจเปรียบเทียบปรับได้วันละไม่เกินห้าพันบาทจนกว่าจะปฏิบัติให้ถูกต้อง
ข้อ ๔ ให้กรมการขนส่งทางบกกําหนดเงื่อนไขเกี่ยวกับรถประจําทางและไม่ประจําทาง ประเภทรถตู้โดยสาร เพื่อให้ผู้ประกอบการขนส่งดําเนินการโดยเคร่งครัด ดังต่อไปนี้
(๑) การติดตั้งถังบรรจุก๊าซธรรมชาติหรือก๊าซปิโตรเลียมเหลวต้องไม่ทําให้น้ําหนักรถ รวมน้ําหนักบรรทุกเกินสมรรถนะของรถ
(๒) การติดตั้งหรือการปรับปรุงแก้ไขตัวรถและเครื่องอุปกรณ์ เพื่อความปลอดภัยต่อการใช้รถ และการเดินทาง โดยเฉพาะเพื่อให้ผู้โดยสารสามารถออกจากตัวรถได้โดยสะดวกและรวดเร็ว เมื่อมีกรณีจําเป็น หรือเกิดอุบัติเหตุ เช่น การแก้ไขกลไกเปิดประตูหลัง การเพิ่มขนาดหน้าต่าง การปรับปรุงพนักพิงเบาะหลัง เพื่อให้พับได้และใช้เป็นทางออกฉุกเฉิน ทั้งนี้ ตามมาตรฐานที่กรมการขนส่งทางบกประกาศกําหนด
(๓) กําหนดจํานวนที่นั่งผู้โดยสารให้มีจํานวนที่เหมาะสมและปลอดภัยกับการบรรทุกและ ขนส่งผู้โดยสาร ซึ่งต้องไม่เกินสิบสามที่นั่ง
ข้อ ๕ เพื่อประโยชน์ในการคุ้มครองผู้โดยสารและบุคคลภายนอก ให้รถตามกฎหมาย ว่าด้วยการขนส่งทางบกหรือกฎหมายว่าด้วยรถยนต์จัดให้มีการทําประกันภัยรถยนต์เพิ่มเติมจาก พระราชบัญญัติคุ้มครองผู้ประสบภัยจากรถ พ.ศ. ๒๕๓๕ โดยให้กรมการขนส่งทางบกกําหนดเป็นเงื่อนไข สําหรับการรับจดทะเบียนหรือรับชําระภาษี
ประเภทรถที่ต้องจัดทําประกันภัยเพิ่มเติมและวงเงินคุ้มครองผู้โดยสารและบุคคลภายนอก ให้เป็นไปตามที่กรมการขนส่งทางบกประกาศกําหนด
ข้อ ๖ ให้กฎกระทรวงที่ออกตามความในมาตรา ๓๕ แห่งพระราชบัญญัติการขนส่งทางบก พ.ศ. ๒๕๒๒ ที่ใช้บังคับอยู่ในวันก่อนวันที่คําสั่งนี้ใช้บังคับ ยังมีผลใช้บังคับไปพลางก่อนจนกว่าจะมีประกาศ ที่ออกตามมาตรา ๓๕ แห่งพระราชบัญญัติการขนส่งทางบก พ.ศ. ๒๕๓๕ ซึ่งแก้ไขเพิ่มเติมโดยคําส่ังนี้ ใช้บังคับแทน ทั้งนี้ กฎกระทรวงดังกล่าวให้ใช้บังคับได้เป็นเวลาไม่เกินหกสิบวันนับแต่วันที่คําสั่งนี้ใช้บังคับ
ข้อ ๗ ให้ทุกส่วนราชการและหน่วยงานของรัฐที่เกี่ยวข้องกับการบังคับใช้กฎหมาย ว่าด้วยการขนส่งทางบก ปฏิบัติตามและบังคับใช้กฎหมายอย่างเคร่งครัดเพื่อป้องกันมิให้เกิดการกระทํา ความผิดหรือมีการกระทําใดที่มีผลกระทบต่อความปลอดภัยในการให้บริการขนส่งสาธารณะ ทั้งนี้
หน้า	๔๒
เล่ม	๑๓๔	ตอนพิเศษ	๘๕	ง	ราชกิจจานุเบกษา	๒๑	มีนาคม	๒๕๖๐
ในกรณีที่ปรากฏว่ามีการเพิกเฉยหรือละเลยไม่กระทําการหรืองดเว้นกระทําการ หรือมีการแสวงหา ผลประโยชน์โดยการเรียก รับ หรือยอมจะรับทรัพย์สินหรือประโยชน์อื่นใดโดยมิชอบ ให้ผู้บังคับบัญชา ซึ่งมีอํานาจสั่งบรรจุของเจ้าหน้าที่ของรัฐผู้นั้นพิจารณาดําเนินการทางแพ่ง ทางอาญา และทางปกครอง ต่อเจ้าหน้าที่ของรัฐผู้นั้นอย่างรวดเร็วและเด็ดขาด
กรณีที่หัวหน้าส่วนราชการหรือผู้บังคับบัญชาซึ่งมีอํานาจสั่งบรรจุปล่อยปละละเลยไม่ดําเนินการ ตามวรรคหนึ่ง ให้ถือเป็นความผิดวินัยหรือความผิดทางอาญาแล้วแต่กรณี
ข้อ	๘	ในกรณีเห็นสมควรนายกรัฐมนตรีหรือคณะรัฐมนตรีอาจเสนอให้คณะรักษาความสงบ แห่งชาติแก้ไขเปลี่ยนแปลงคําสั่งนี้ได้
ข้อ	๙	คําสั่งนี้ให้ใช้บังคับต้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๒๑ มีนาคม พุทธศักราช ๒๕๖๐ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
