หน้า	๙
เล่ม	๑๓๒	ตอนพิเศษ	๒๒๗	ง	ราชกิจจานุเบกษา	๒๒	กันยายน	๒๕๕๘
คําสั่งหัวหน้าคณะรักษาความสงบแห่งชาติ
ที่ ๓๑/๒๕๕๘
เรื่อง การกําหนดตําแหน่งและการแต่งตั้งข้าราชการให้ดํารงตําแหน่ง


เพื่อให้การบริหารราชการแผ่นดินมีประสิทธิภาพและมีความเหมาะสมยิ่งขึ้น เพื่อประโยชน์ ในการปฏิรูปงานด้านความมั่นคงของชาติ อาศัยอํานาจตามความในมาตรา ๔๔ ของรัฐธรรมนูญ แห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติ โดยความเห็นชอบของคณะรักษาความสงบแห่งชาติ จึงมีคําสั่งดังต่อไปนี้
ข้อ ๑ ให้กําหนดตําแหน่งผู้ทรงคุณวุฒิพิเศษด้านยุทธศาสตร์ความมั่นคงประจําสํานัก นายกรัฐมนตรี ในสํานักนายกรัฐมนตรี จํานวน ๑ ตําแหน่ง โดยให้เป็นข้าราชการพลเรือนสามัญ ประเภทบริหาร ระดับสูง รับเงินประจําตําแหน่ง ๒๑,๐๐๐ บาท ตามพระราชบัญญัติระเบียบข้าราชการพลเรือน พ.ศ. ๒๕๕๑
ข้อ ๒ ให้ นางกนกทิพย์ รชตะนันทน์ พ้นจากตําแหน่ง รองเลขาธิการสภาความมั่นคงแห่งชาติ สํานักงานสภาความมั่นคงแห่งชาติ และให้ดํารงตําแหน่ง ผู้ทรงคุณวุฒิพิเศษด้านยุทธศาสตร์ความมั่นคง ประจําสํานักนายกรัฐมนตรี ตามข้อ ๑ เป็นพิเศษเฉพาะราย โดยให้ปฏิบัติหน้าที่ด้านยุทธศาสตร์ความมั่นคง และหน้าที่อื่น ๆ ที่สํานักงานสภาความมั่นคงแห่งชาติ ตามที่นายกรัฐมนตรีหรือรองนายกรัฐมนตรี ผู้กํากับการบริหารราชการสํานักงานสภาความมั่นคงแห่งชาติมอบหมาย
ข้อ ๓ ให้เลขาธิการคณะรัฐมนตรีนําความกราบบังคมทูลเพื่อทรงพระกรุณาโปรดเกล้า ฯ ให้ข้าราชการดังกล่าวพ้นจากตําแหน่งเดิมและแต่งตั้งให้ดํารงตําแหน่งตามข้อ ๒ ทั้งนี้ เพื่อให้เป็นไป ตามมาตรา ๒๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗
ข้อ ๔ ให้สํานักงานปลัดสํานักนายกรัฐมนตรี สํานักงาน ก.พ. สํานักงบประมาณ สํานักงานสภาความมั่นคงแห่งชาติ และส่วนราชการที่เกี่ยวข้อง ดําเนินการเกี่ยวกับตําแหน่ง อัตราเงินเดือน และสิทธิประโยชน์ของข้าราชการดังกล่าว
ข้อ ๕ เมื่อนายกรัฐมนตรีเห็นสมควรให้ข้าราชการดังกล่าวพ้นจากตําแหน่งตามข้อ ๒ หรือไปดํารงตําแหน่งอื่นก็ให้ดําเนินการตามกฎหมายและระเบียบราชการได้ หรือเมื่อไม่มีผู้ดํารงตําแหน่ง ตามข้อ ๒ ให้ตําแหน่งดังกล่าวเป็นอันยกเลิก

สั่ง ณ วันที่ ๒๑ กันยายน พุทธศักราช ๒๕๕๘ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
