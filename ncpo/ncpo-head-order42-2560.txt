หน้า	๑
เล่ม	๑๓๔	ตอนพิเศษ	๒๒๗	ง	ราชกิจจานุเบกษา	๑๖	กันยายน	๒๕๖๐
คําสั่งหัวหน้าคณะรักษาความสงบแห่งชาติ
ที่ ๔๒/๒๕๖๐
เรื่อง แก้ไขกฎหมายคนเข้าเมืองเพื่ออํานวยความสะดวกแก่ผู้เดินทางสัญชาติไทย


โดยที่มาตรา ๓๘ ของรัฐธรรมนูญแห่งราชอาณาจักรไทยได้บัญญัติรับรองเสรีภาพ ในการเดินทางของปวงชนชาวไทย โดยการจํากัดเสรีภาพดังกล่าวจะกระทํามิได้ เว้นแต่โดยอาศัยอํานาจ ตามบทบัญญัติแห่งกฎหมายที่ตราขึ้นเพื่อความมั่นคงของรัฐ ความสงบเรียบร้อยหรือสวัสดิภาพ ของประชาชน หรือการผังเมือง หรือเพื่อรักษาสถานภาพของครอบครัว หรือเพื่อสวัสดิภาพของผู้เยาว์ ประกอบกับมาตรา ๒๖ บัญญัติว่าการตรากฎหมายต้องไม่เพิ่มภาระหรือจํากัดสิทธิหรือเสรีภาพ ของบุคคลเกินสมควรแก่เหตุ ซึ่งเมื่อพิจารณามาตรา ๑๘ วรรคสอง แห่งพระราชบัญญัติคนเข้าเมือง พ.ศ. ๒๕๒๒ ที่บัญญัติให้บุคคลทุกคนซึ่งเดินทางเข้ามาในหรือออกไปนอกราชอาณาจักรต้องยื่นรายการ ตามแบบที่กําหนดในกฎกระทรวงแล้ว คณะรักษาความสงบแห่งชาติเห็นว่าบทบัญญัติดังกล่าว เป็นการสร้างภาระให้แก่ผู้มีสัญชาติไทยเกินสมควร เนื่องจากปัจจุบันการจัดเก็บและตรวจสอบข้อมูล เกี่ยวกับผู้มีสัญชาติไทยมีความเป็นระบบแล้ว การกําหนดให้ผู้มีสัญชาติไทยซึ่งเดินทางเข้ามาในหรือ ออกไปนอกราชอาณาจักรต้องยื่นรายการดังกล่าว (แบบ ตม.๖) จึงไม่มีความจําเป็นอีกต่อไป กรณีจึงสมควรแก้ไขพระราชบัญญัติคนเข้าเมือง พ.ศ. ๒๕๒๒ ให้เหมาะสมกับกาลสมัยและ เพ่ืออํานวยความสะดวกให้แก่ประชาชนชาวไทยในการเดินทางเข้ามาในหรือออกไปนอกราชอาณาจักร โดยกําหนดให้เฉพาะคนต่างด้าวเท่านั้นที่จะต้องยื่นรายการดังกล่าว ทั้งนี้ เพื่อประโยชน์ต่อความมั่นคง และส่งเสริมการท่องเที่ยวของประเทศ
อาศัยอํานาจตามความในมาตรา ๒๖๕ ของรัฐธรรมนูญแห่งราชอาณาจักรไทย ประกอบกับ มาตรา ๔๔ ของรัฐธรรมนูญแห่งราชอาณาจักรไทย (ฉบับช่ัวคราว) พุทธศักราช ๒๕๕๗ หัวหน้าคณะ รักษาความสงบแห่งชาติ โดยความเห็นชอบของคณะรักษาความสงบแห่งชาติจึงมีคําสั่ง ดังต่อไปนี้
ข้อ ๑ ให้ยกเลิกความในวรรคสองของมาตรา ๑๘ แห่งพระราชบัญญัติคนเข้าเมือง พ.ศ. ๒๕๒๒ และให้ใช้ความต่อไปนี้แทน
“เพื่อการนี้ บุคคลซึ่งเดินทางเข้ามาในหรือออกไปนอกราชอาณาจักรต้องผ่านการตรวจอนุญาต ของพนักงานเจ้าหน้าที่ของด่านตรวจคนเข้าเมืองประจําเส้นทางนั้น และถ้าผู้นั้นเป็นคนต่างด้าวต้องยื่น รายการตามแบบที่กําหนดในกฎกระทรวงด้วย”
ข้อ ๒ ในกรณีเห็นสมควรนายกรัฐมนตรีหรือคณะรัฐมนตรีอาจเสนอให้คณะรักษาความสงบแห่งชาติ แก้ไขเปลี่ยนแปลงคําสั่งนี้ได้
ข้อ	๓	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๑๓ กันยายน พุทธศักราช ๒๕๖๐ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
