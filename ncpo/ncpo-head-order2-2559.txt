หน้า	๓๒
เล่ม	๑๓๓	ตอนพิเศษ	๑๓	ง	ราชกิจจานุเบกษา	๑๘	มกราคม	๒๕๕๙
คําสั่งหัวหน้าคณะรักษาความสงบแห่งชาติ
ที่ ๒/๒๕๕๙
เรื่อง การแก้ไขปัญหาการปฏิบัติหน้าที่ของคณะกรรมการกองทุนสนับสนุนการสร้างเสริมสุขภาพ เป็นการชั่วคราว


ตามที่ได้มีคําสั่งหัวหน้าคณะรักษาความสงบแห่งชาติ ที่ ๑/๒๕๕๙ เรื่อง ประกาศรายชื่อ เจ้าหน้าที่ของรัฐที่อยู่ระหว่างการถูกตรวจสอบเพิ่มเติม ครั้งที่ ๓ ลงวันที่ ๕ มกราคม พุทธศักราช ๒๕๕๙ ซึ่งมีผลทําให้กรรมการกองทุนสนับสนุนการสร้างเสริมสุขภาพตามพระราชบัญญัติกองทุนสนับสนุน การสร้างเสริมสุขภาพ พ.ศ. ๒๕๔๔ จํานวนเจ็ดรายต้องพ้นจากการเป็นกรรมการและการดํารงตําแหน่ง ในกองทุน ซึ่งสมควรดําเนินการเพื่อให้มีการแต่งตั้งกรรมการใหม่ตามกฎหมายว่าด้วยกองทุนสนับสนุน การสร้างเสริมสุขภาพ แทนกรรมการเดิมที่ต้องพ้นจากการเป็นกรรมการต่อไป ในระหว่างการดําเนินการ ดังกล่าว เพื่อมิให้การดําเนินการของกองทุนต้องหยุดชะงัก อันจะเกิดผลเสียหายต่อการสร้างเสริมสุขภาพ ของประชาชน ดังนั้น เพื่อประโยชน์ในการแก้ข้อขัดข้องในการบริหารราชการแผ่นดิน อาศัยอํานาจ ตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของคณะรักษาความสงบแห่งชาติจึงมีคําสั่ง ดังต่อไปนี้
ข้อ	๑	ให้ดําเนินการสรรหาและแต่งตั้งผู้ดํารงตําแหน่งที่ว่างลงในคณะกรรมการกองทุน สนับสนุนการสร้างเสริมสุขภาพตามกฎหมายว่าด้วยกองทุนสนับสนุนการสร้างเสริมสุขภาพให้แล้วเสร็จโดยเร็ว ข้อ	๒	ในระหว่างการดําเนินการตามข้อ ๑ ให้ยกเว้นการใช้บังคับมาตรา ๑๗ แห่งพระราชบัญญัติ กองทุนสนับสนุนการสร้างเสริมสุขภาพ พ.ศ. ๒๕๔๔ กับคณะกรรมการกองทุนสนับสนุนการสร้างเสริมสุขภาพ ที่เหลืออยู่ในวันก่อนวันที่คําสั่งนี้มีผลใช้บังคับ และให้ถือว่าคณะกรรมการกองทุนสนับสนุนการสร้างเสริมสุขภาพ
ประกอบด้วยกรรมการที่เหลืออยู่ และให้ปฏิบัติหน้าที่ต่อไปได้
ให้นายชํานาญ พิเชษฐพันธ์ เป็นรองประธานกรรมการ คนที่สอง ในคณะกรรมการตามวรรคหนึ่ง เป็นการชั่วคราวจนกว่าการดําเนินการตามข้อ ๓ แล้วเสร็จ
ข้อ ๓ ให้คณะกรรมการตามข้อ ๒ ปฏิบัติหน้าที่ต่อไปจนกว่าคณะกรรมการกองทุน สนับสนุนการสร้างเสริมสุขภาพตามกฎหมายว่าด้วยกองทุนสนับสนุนการสร้างเสริมสุขภาพซึ่งได้รับ แต่งตั้งใหม่เข้ารับหน้าที่
ข้อ	๔	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๑๘ มกราคม พุทธศักราช ๒๕๕๙ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
