หน้า	๔
เล่ม	๑๓๒	ตอนพิเศษ	๑๖๓	ง	ราชกิจจานุเบกษา	๑๕	กรกฎาคม	๒๕๕๘
คําสั่งหัวหน้าคณะรักษาความสงบแห่งชาติ
ที่ ๒๐/๒๕๕๘
เรื่อง ระงับการสรรหาและคัดเลือกบุคคลเพื่อเสนอชื่อเป็นกรรมการปฏิรูปกฎหมาย


ตามที่ได้มีการประกาศรับสมัครบุคคลเข้ารับการสรรหาและคัดเลือกเพื่อเสนอชื่อเป็นกรรมการ ปฏิรูปกฎหมายแทนกรรมการปฏิรูปกฎหมายชุดเดิมซึ่งได้ครบวาระการดํารงตําแหน่งไปเมื่อวันที่
๑๒ พฤษภาคม ๒๕๕๘ ตามพระราชบัญญัติคณะกรรมการปฏิรูปกฎหมาย พ.ศ. ๒๕๕๓ นั้น เนื่องจากปัจจุบันยังอยู่ในระหว่างการยกร่างรัฐธรรมนูญฉบับใหม่ซึ่งเป็นร่างรัฐธรรมนูญฉบับปฏิรูปประเทศ และมีหลักการสําคัญส่วนหนึ่งเกี่ยวข้องกับการปฏิรูปกฎหมายและกระบวนการยุติธรรม ซึ่งอาจมีการ วางหลักเกณฑ์หรือกําหนดกลไกที่เกี่ยวข้องกับการปฏิรูปกฎหมายไว้แตกต่างไปจากที่เป็นอยู่ในปัจจุบัน นอกจากนี้ ตามรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ ก็ได้มีองค์กร ที่ปฏิบัติหน้าที่เกี่ยวกับการปฏิรูปประเทศในด้านต่าง ๆ รวมถึงด้านกฎหมายและกระบวนการยุติธรรม ไว้เป็นการเฉพาะอยู่แล้ว ดังนั้น เมื่อคณะกรรมการปฏิรูปกฎหมายชุดเดิมได้ดํารงตําแหน่งจนครบวาระไปแล้ว จึงสมควรระงับกระบวนการสรรหาและคัดเลือกกรรมการปฏิรูปกฎหมายชุดใหม่ไว้ก่อน ทั้งนี้ เพื่อให้ การปฏิรูปกฎหมายของประเทศมีความเป็นเอกภาพและสอดคล้องกับหลักการที่จะได้กําหนดไว้ใน รัฐธรรมนูญฉบับใหม่
อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของคณะรักษาความสงบแห่งชาติ จึงมีคําสั่ง ดังต่อไปนี้
ข้อ ๑ ให้ระงับการสรรหาและคัดเลือกบุคคลเพื่อเสนอชื่อเป็นกรรมการปฏิรูปกฎหมาย ตามพระราชบัญญัติคณะกรรมการปฏิรูปกฎหมาย พ.ศ. ๒๕๕๓ ไปจนกว่าจะมีคําสั่งเป็นอย่างอื่น
ข้อ ๒ ให้กรรมการปฏิรูปกฎหมายที่อยู่ในตําแหน่งจนครบวาระไปแล้ว แต่ยังคงปฏิบัติ หน้าที่ต่อไปตามมาตรา ๑๒ แห่งพระราชบัญญัติคณะกรรมการปฏิรูปกฎหมาย พ.ศ. ๒๕๕๓ พ้นจากตําแหน่ง ตั้งแต่วันที่คําสั่งนี้ใช้บังคับ
ข้อ ๓ ในระหว่างที่ยังไม่มีคณะกรรมการปฏิรูปกฎหมาย ให้สํานักงานคณะกรรมการ ปฏิรูปกฎหมายสนับสนุนการปฏิบัติหน้าที่ของสํานักงานคณะกรรมการกฤษฎีกา หรือปฏิบัติหน้าที่อื่นใด ตามที่นายกรัฐมนตรีมอบหมาย โดยอยู่ภายใต้การกํากับดูแลของนายกรัฐมนตรี
ข้อ	๔	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๑๕ กรกฎาคม พุทธศักราช ๒๕๕๘ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
