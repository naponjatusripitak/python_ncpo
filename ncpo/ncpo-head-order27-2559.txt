หน้า	๑๑
เล่ม	๑๓๓	ตอนพิเศษ	๑๓๓	ง	ราชกิจจานุเบกษา	๑๐	มิถุนายน	๒๕๕๙
คําสั่งหัวหน้าคณะรักษาความสงบแห่งชาติ
ที่ ๒๗/๒๕๕๙
เรื่อง มาตรการป้องกันและแก้ไขปัญหาความเดือดร้อนจากการจุดและปล่อยบั้งไฟ พลุ ตะไล โคมลอย โคมไฟ โคมควัน หรือวัตถุอื่นใดที่คล้ายคลึงกัน


เพื่อเป็นการแก้ไขปัญหาความเดือดร้อนและเพื่อป้องกันอันตราย รวมทั้งความเสียหายที่จะเกิด แก่ชุมชนและประชาชนจากการจุดและปล่อยหรือกระทําการอย่างใดเพื่อให้บั้งไฟ พลุ ตะไล โคมลอย โคมไฟ โคมควัน หรือวัตถุอื่นใดที่คล้ายคลึงกัน ขึ้นไปสู่อากาศ สมควรกําหนดมาตรการป้องกันและแก้ไข ปัญหาดังกล่าวเพื่อความสงบเรียบร้อยของบ้านเมือง
อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของคณะรักษาความสงบแห่งชาติ จึงมีคําสั่ง ดังต่อไปนี้
ข้อ ๑ ห้ามมิให้ผู้ใดจุดและปล่อย หรือกระทําการอย่างใด เพื่อให้บั้งไฟ พลุ ตะไล โคมลอย โคมไฟ โคมควัน หรือวัตถุอื่นใดที่คล้ายคลึงกัน ขึ้นไปสู่อากาศ เว้นแต่จะได้รับอนุญาตจากผู้อํานวยการเขต สําหรับกรุงเทพมหานคร หรือนายอําเภอแห่งท้องที่ สําหรับจังหวัด ซึ่งรับผิดชอบในเขตพื้นที่ที่จะจุด และปล่อยหรือกระทําการอย่างใดนั้น
หลักเกณฑ์ในการพิจารณาอนุญาตของผู้อํานวยการเขตหรือนายอําเภอแห่งท้องที่ ให้เป็นไป ตามประกาศจังหวัดตามข้อ ๒ หรือข้อบัญญัติกรุงเทพมหานครตามข้อ ๔ แล้วแต่กรณี
ข้อ ๒ ให้จังหวัดจัดทําประกาศจังหวัดโดยความเห็นชอบร่วมกันของคณะกรมการจังหวัด และสภาวัฒนธรรมจังหวัด เพื่อกําหนดมาตรการป้องกันและการรักษาความปลอดภัยและการดูแลรักษา ความสงบเรียบร้อยของประชาชน ในการจุดและปล่อยหรือกระทําการอย่างใดเพื่อให้บั้งไฟ พลุ ตะไล โคมลอย โคมไฟ โคมควัน หรือวัตถุอื่นใดที่คล้ายคลึงกัน ขึ้นไปสู่อากาศ
ข้อ	๓	ประกาศจังหวัดตามข้อ ๒ อย่างน้อยต้องมีรายละเอียดดังต่อไปนี้
(๑) กําหนดระยะเวลาในการจุดและปล่อย หรือการกระทําอย่างใด ซึ่งต้องสอดคล้องกับ ระยะเวลาในการจัดงานประเพณีและวัฒนธรรมท้องถิ่น
(๒) ชนิด ขนาด และจํานวน ของบั้งไฟ พลุ ตะไล โคมลอย โคมไฟ โคมควัน หรือวัตถุอื่นใด ที่คล้ายคลึงกัน ที่จะทําการจุดและปล่อยหรือกระทําการอย่างใด
(๓) สถานที่จุดและปล่อยหรือกระทําการอย่างใดเพื่อให้บั้งไฟ พลุ ตะไล โคมลอย โคมไฟ โคมควัน หรือวัตถุอื่นใดที่คล้ายคลึงกัน ขึ้นไปสู่อากาศ
(๔)	มาตรการในการป้องกันมิให้มีการเล่นพนัน
(๕) มาตรการป้องกันและรักษาความปลอดภัยและการอื่นใด เพื่อความสงบเรียบร้อย และความปลอดภัยในชีวิตและทรัพย์สินของชุมชนและประชาชน
หน้า	๑๒
เล่ม	๑๓๓	ตอนพิเศษ	๑๓๓	ง	ราชกิจจานุเบกษา	๑๐	มิถุนายน	๒๕๕๙
ข้อ ๔ ให้กรุงเทพมหานครออกข้อบัญญัติกรุงเทพมหานครเพื่อกําหนดมาตรการให้เป็นไป ตามข้อ ๒ และข้อ ๓ โดยอนุโลม
ข้อ ๕ ผู้ใดฝ่าฝืนข้อ ๑ หรือไม่ปฏิบัติตามประกาศจังหวัดตามข้อ ๒ หรือข้อบัญญัติ กรุงเทพมหานครตามข้อ ๔ ต้องระวางโทษจําคุกไม่เกินสามปี หรือปรับไม่เกินหกหมื่นบาท หรือทั้งจํา ทั้งปรับ
ข้อ	๖	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๑๐ มิถุนายน พุทธศักราช ๒๕๕๙ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
