หน้า	๑๐
เล่ม	๑๓๒	ตอนพิเศษ	๒๒๗	ง	ราชกิจจานุเบกษา	๒๒	กันยายน	๒๕๕๘
คําสั่งหัวหน้าคณะรักษาความสงบแห่งชาติ
ที่ ๓๒/๒๕๕๘
เรื่อง การแต่งตั้งผู้อํานวยการสํานักงานส่งเสริมวิสาหกิจขนาดกลางและขนาดย่อม


โดยที่สํานักงานส่งเสริมวิสาหกิจขนาดกลางและขนาดย่อมเป็นหน่วยงานที่มีบทบาทสําคัญ ในการขับเคลื่อนการพัฒนาวิสาหกิจขนาดกลางและขนาดย่อม เพื่อกระตุ้นให้เกิดการพัฒนาทางเศรษฐกิจ ของประเทศตามนโยบายของรัฐบาล แต่โดยที่ในปัจจุบันสํานักงาน ฯ ไม่อาจดําเนินการแต่งตั้ง ผู้อํานวยการสํานักงานส่งเสริมวิสาหกิจขนาดกลางและขนาดย่อม เนื่องจากมีปัญหาเกี่ยวกับข้อกฎหมาย และระเบียบที่เกี่ยวข้องบางประการอันทําให้เกิดข้อจํากัดในการสรรหาบุคคลที่มีความรู้ความสามารถ ที่เหมาะสมเข้ารับหน้าที่ดังกล่าว ซึ่งหากปล่อยให้เนิ่นช้าไปจะทําให้กลไกการขับเคลื่อนการพัฒนา วิสาหกิจขนาดกลางและขนาดย่อมตามนโยบายของรัฐบาลไม่สามารถดําเนินการได้อย่างมีประสิทธิภาพ และก่อให้เกิดผลเสียต่อการพัฒนาระบบเศรษฐกิจของประเทศได้ กรณีจึงมีความจําเป็นเพื่อประโยชน์ ในการปฏิรูปราชการแผ่นดินและแก้ไขข้อขัดข้องทางกฎหมาย
อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติ โดยความเห็นชอบของคณะรักษาความสงบแห่งชาติ จึงมีคําสั่ง ดังต่อไปนี้
ข้อ ๑ ให้นางสาลินี วังตาล ดํารงตําแหน่งผู้อํานวยการสํานักงานส่งเสริมวิสาหกิจขนาดกลาง และขนาดย่อม โดยให้มีวาระอยู่ในตําแหน่งสองปีตั้งแต่วันที่คําสั่งนี้มีผลใช้บังคับ และหากเห็นว่า มีความจําเป็นเพื่อประโยชน์ในการดําเนินการของสํานักงานส่งเสริมวิสาหกิจขนาดกลางและขนาดย่อม คณะกรรมการส่งเสริมวิสาหกิจขนาดกลางและขนาดย่อม (เฉพาะกิจ) ตามกฎหมายว่าด้วยการปฏิบัติหน้าที่ ของคณะกรรมการที่แต่งตั้งตามประกาศและคําสั่งของคณะรักษาความสงบแห่งชาติบางฉบับ อาจเสนอนายกรัฐมนตรี เพื่อสั่งให้ขยายระยะเวลาการดํารงตําแหน่งได้ตามความเหมาะสมแต่ไม่เกินสองปี หรือจะให้พ้นจากตําแหน่งก็ได้
ข้อ ๒ ให้ประธานกรรมการส่งเสริมวิสาหกิจขนาดกลางและขนาดย่อม (เฉพาะกิจ) ตามกฎหมายว่าด้วยการปฏิบัติหน้าที่ของคณะกรรมการที่แต่งตั้งตามประกาศและคําสั่งของคณะรักษา ความสงบแห่งชาติบางฉบับ เป็นผู้พิจารณากําหนดรายละเอียดในสัญญาจ้าง รวมทั้งอัตราเงินเดือน และประโยชน์ตอบแทนอื่นของผู้อํานวยการสํานักงานส่งเสริมวิสาหกิจขนาดกลางและขนาดย่อมที่ได้รับ แต่งตั้งตามคําสั่งนี้
ข้อ ๓ เมื่อคณะรักษาความสงบแห่งชาติสิ้นสุดลงตามบทบัญญัติแห่งรัฐธรรมนูญแล้ว ให้ผู้อํานวยการสํานักงานส่งเสริมวิสาหกิจขนาดกลางและขนาดย่อมที่ได้รับแต่งตั้งตามคําสั่งนี้พ้นจากตําแหน่ง และให้ดําเนินการเพื่อให้มีการแต่งตั้งผู้อํานวยการสํานักงานส่งเสริมวิสาหกิจขนาดกลางและขนาดย่อม ตามกฎหมายว่าด้วยการนั้นต่อไป
หน้า	๑๑
เล่ม	๑๓๒	ตอนพิเศษ	๒๒๗	ง	ราชกิจจานุเบกษา	๒๒	กันยายน	๒๕๕๘
ให้ผู้อํานวยการสํานักงานส่งเสริมวิสาหกิจขนาดกลางและขนาดย่อมที่พ้นจากตําแหน่ง ตามวรรคหนึ่ง ยังคงปฏิบัติหน้าที่ต่อไปจนกว่าจะมีการแต่งตั้งผู้อํานวยการสํานักงานส่งเสริมวิสาหกิจขนาดกลาง และขนาดย่อมตามกฎหมายว่าด้วยการนั้น และเมื่อได้แต่งตั้งผู้อํานวยการสํานักงานส่งเสริมวิสาหกิจ ขนาดกลางและขนาดย่อมแล้ว ให้คําสั่งนี้เป็นอันยกเลิก
ข้อ	๔	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๒๑ กันยายน พุทธศักราช ๒๕๕๘ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
