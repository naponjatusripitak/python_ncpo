หน้า	๖
เล่ม	๑๓๓	ตอนพิเศษ	๒๒๕	ง	ราชกิจจานุเบกษา	๖	ตุลาคม	๒๕๕๙
คําสั่งหัวหน้าคณะรักษาความสงบแห่งชาติ
ที่ ๖๑/๒๕๕๙
เรื่อง การแก้ไขปัญหาบุคลากรด้านการบิน


โดยที่ในปัจจุบันอุตสาหกรรมการบินของไทยมีการพัฒนาและขยายตัวอย่างรวดเร็ว จําเป็นต้องมี การพัฒนาบุคลากรให้ทันต่อการเปลี่ยนแปลง รวมทั้งเพื่อรองรับการแข่งขันด้านการบินทั้งภายในประเทศ และต่างประเทศด้วย แต่เนื่องจากขณะนี้ประเทศไทยอยู่ในระหว่างการแก้ไขปัญหาการบินพลเรือน และยังประสบปัญหาในการผลิตบุคลากรด้านการบินไม่ทันต่อความต้องการที่เพิ่มขึ้น โดยเฉพาะ การผลิตนักบิน พนักงานควบคุมการจราจรทางอากาศ และครูการบิน ดังนั้น เพื่อเป็นการแก้ไข ปัญหาดังกล่าวโดยเร่งด่วน จําเป็นจะต้องจัดหาบุคลากรทดแทนที่มีความรู้ ความสามารถ และประสบการณ์ ด้านการบิน เพื่อสนับสนุนและส่งเสริมการทํางานของรัฐวิสาหกิจบางแห่งให้มีความต่อเนื่องและมีประสิทธิภาพ อันจะเป็นประโยชน์ต่อการพัฒนาอุตสาหกรรมการบินในภาพรวม
อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติ โดยความเห็นชอบของคณะรักษาความสงบ แห่งชาติจึงมีคําสั่ง ดังต่อไปนี้
ข้อ ๑ ในคําสั่งนี้ “พนักงาน” หมายความว่า พนักงานตามกฎหมายว่าด้วยคุณสมบัติมาตรฐาน สําหรับกรรมการและพนักงานรัฐวิสาหกิจ
ข้อ ๒ นอกจากคุณสมบัติและลักษณะต้องห้ามตามที่กําหนดไว้สําหรับพนักงานของบริษัท การบินไทย จํากัด (มหาชน) บริษัท ไทยสมายล์แอร์เวย์ จํากัด สถาบันการบินพลเรือน และบริษัท วิทยุการบินแห่งประเทศไทย จํากัด แล้ว พนักงานดังกล่าวยังต้องมีคุณสมบัติและไม่มีลักษณะต้องห้าม ตามที่กําหนดไว้ในกฎหมายว่าด้วยคุณสมบัติมาตรฐานสําหรับกรรมการและพนักงานรัฐวิสาหกิจ เว้นแต่ มาตรา ๙ (๒) แห่งพระราชบัญญัติคุณสมบัติมาตรฐานสําหรับกรรมการและพนักงานรัฐวิสาหกิจ พ.ศ. ๒๕๑๘ ให้พนักงานมีอายุไม่เกินหกสิบห้าปีบริบูรณ์
พนักงานตามวรรคหนึ่ง ได้แก่
(๑)	นักบิน สําหรับบริษัท การบินไทย จํากัด (มหาชน) และบริษัท ไทยสมายล์แอร์เวย์ จํากัด
(๒)	ครูการบิน สําหรับสถาบันการบินพลเรือน
(๓)	พนกงานควบคุมการจราจรทางอากาศ สําหรับบริษัท วิทยุการบินแห่งประเทศไทย จํากัด ข้อ	๓	สัญญาจ้างพนักงานตามข้อ ๒ ให้เป็นไปตามหลักเกณฑ์ วิธีการ และเงื่อนไข
ที่รัฐวิสาหกิจแต่ละแห่งกําหนด โดยอย่างน้อยต้องกําหนดหน้าที่ของพนักงาน และค่าตอบแทน หรือสิทธิประโยชน์ของพนักงานไว้ด้วย
สัญญาจ้างตามวรรคหนึ่ง ให้กระทําได้ในช่วงระยะเวลาตั้งแต่วันที่ ๑ ตุลาคม ๒๕๕๙ ถึงวันที่ ๓๐ กันยายน ๒๕๖๒ เมื่อพ้นกําหนดระยะเวลาดังกล่าวให้คุณสมบัติและลักษณะต้องห้าม
หน้า	๗
เล่ม	๑๓๓	ตอนพิเศษ	๒๒๕	ง	ราชกิจจานุเบกษา	๖	ตุลาคม	๒๕๕๙
ของพนักงานเป็นไปตามที่กําหนดไว้สําหรับรัฐวิสาหกิจนั้น ๆ และกฎหมายว่าด้วยคุณสมบัติมาตรฐาน สําหรับกรรมการและพนักงานรัฐวิสาหกิจทุกประการ
ข้อ	๔	ในกรณีเห็นสมควรนายกรัฐมนตรีหรือหน่วยงานของรัฐที่เกี่ยวข้องอาจเสนอให้ คณะรักษาความสงบแห่งชาติแก้ไขเปลี่ยนแปลงคําสั่งนี้ได้
ข้อ	๕	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๖ ตุลาคม พุทธศักราช ๒๕๕๙ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
