หน้า	๑๐
เล่ม	๑๓๒	ตอนพิเศษ	๒๕๖	ง	ราชกิจจานุเบกษา	๑๖	ตุลาคม	๒๕๕๘
คําสั่งหัวหน้าคณะรักษาความสงบแห่งชาติ
ที่ ๓๗/๒๕๕๘
เรื่อง การกําหนดตําแหน่งเพิ่มและการแต่งตั้งข้าราชการให้ดํารงตําแหน่ง


เพื่อให้การดําเนินงานขององค์กรฝ่ายนิติบัญญัติและการบริหารราชการในสํานักงานเลขาธิการ สภาผู้แทนราษฎรมีประสิทธิภาพและมีความเหมาะสมมากยิ่งขึ้น สอดคล้องกับแนวทางการปฏิรูปประเทศ ตามบทบัญญัติของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ อาศัยอํานาจ ตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของคณะรักษาความสงบแห่งชาติจึงมีคําสั่ง ดังต่อไปนี้
ข้อ ๑ ให้กําหนดตําแหน่ง ที่ปรึกษาประจําสํานักนายกรัฐมนตรี ในสํานักนายกรัฐมนตรี จํานวนหนึ่งตําแหน่ง โดยให้เป็นตําแหน่งข้าราชการพลเรือนสามัญตามกฎหมายว่าด้วยระเบียบ ข้าราชการพลเรือน
ข้อ ๒ ให้ นายจเร พันธุ์เปรื่อง พ้นจากตําแหน่ง เลขาธิการสภาผู้แทนราษฎร และให้ ดํารงตําแหน่ง ที่ปรึกษาประจําสํานักนายกรัฐมนตรี ตามข้อ ๑ เป็นพิเศษเฉพาะราย
ข้อ	๓	ให้ นายนัฑ ผาสุข พ้นจากตําแหน่ง ที่ปรึกษาด้านกฎหมาย (นิติกรทรงคุณวุฒิ)
สํานักงานเลขาธิการวุฒิสภา และให้ดํารงตําแหน่ง เลขาธิการสภาผู้แทนราษฎร
ข้อ ๔ ให้ข้าราชการซึ่งดํารงตําแหน่งข้างต้นปฏิบัติหน้าที่ตามตําแหน่งตั้งแต่วันที่คําสั่งนี้ ใช้บังคับเป็นต้นไป
ข้อ ๕ ให้สํานักงานคณะกรรมการข้าราชการพลเรือน สํานักงานเลขาธิการสภาผู้แทนราษฎร สํานักงบประมาณ และส่วนราชการที่เกี่ยวข้อง ดําเนินการเกี่ยวกับตําแหน่งและอัตราเงินเดือนของ ข้าราชการดังกล่าวให้เรียบร้อยโดยด่วน โดยจัดให้ดํารงตําแหน่งที่ไม่ต่ํากว่าตําแหน่งที่ข้าราชการผู้นั้น ดํารงตําแหน่งอยู่เดิม และให้นายกรัฐมนตรีนําความกราบบังคมทูลเพื่อทรงพระกรุณาโปรดเกล้าฯ แต่งตั้งข้าราชการให้ดํารงตําแหน่งหรือพ้นจากตําแหน่ง ทั้งนี้ เพื่อให้เป็นไปตามบทบัญญัติมาตรา ๒๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗
ข้อ	๖	เมื่อไม่มีผู้ดํารงตําแหน่งตามข้อ ๒ แล้ว ให้ตําแหน่งดังกล่าวเป็นอันยกเลิก ข้อ	๗	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๑๕ ตุลาคม พุทธศักราช ๒๕๕๘ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
