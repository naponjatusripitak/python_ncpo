หน้า	๕๐
เล่ม	๑๓๕	ตอนพิเศษ	๗๔	ง	ราชกิจจานุเบกษา	๒๙	มีนาคม	๒๕๖๑
คําสั่งหัวหน้าคณะรักษาความสงบแห่งชาติ
ที่ ๕/๒๕๖๑
เรื่อง การเปลี่ยนแปลงองค์ประกอบของคณะกรรมการส่งเสริมการลงทุน ตามประกาศคณะรักษาความสงบแห่งชาติ ที่ ๑๐๕/๒๕๕๗

ตามที่ได้มีการแต่งตั้งคณะกรรมการส่งเสริมการลงทุน ตามประกาศคณะรักษาความสงบแห่งชาติ ฉบับที่ ๑๐๕/๒๕๕๗ เรื่อง แต่งตั้งคณะกรรมการส่งเสริมการลงทุน ลงวันที่ ๒๑ กรกฎาคม พุทธศักราช ๒๕๕๗ และต่อมาได้มีการปรับปรุงองค์ประกอบของคณ ะกรรมการดังกล่าว โดยคําสั่งหัวหน้าคณะรักษาความสงบแห่งชาติ ที่ ๓๐/๒๕๕๘ เรื่อง การเปลี่ยนแปลงองค์ประกอบของ คณะกรรมการส่งเสริมการลงทุนตามประกาศคณะรักษาความสงบแห่งชาติ ที่ ๑๐๕/๒๕๕๗ ลงวันที่ ๑๖ กันยายน พุทธศักราช ๒๕๕๘ คําสั่งหัวหน้าคณะรักษาความสงบแห่งชาติ ที่ ๔๗/๒๕๕๘ เรื่อง แต่งตั้งบุคคลเป็นกรรมการในคณะกรรมการส่งเสริมการลงทุน ลงวันที่ ๓๐ ธันวาคม พุทธศักราช ๒๕๕๘ และคําสั่งหัวหน้าคณะรักษาความสงบแห่งชาติ ที่ ๔/๒๕๖๐ เรื่อง การเปลี่ยนแปลง องค์ประกอบของคณะกรรมการส่งเสริมการลงทุนตามประกาศคณะรักษาความสงบแห่งชาติ ที่ ๑๐๕/๒๕๕๗ ลงวันที่ ๖ กุมภาพันธ์ พุทธศักราช ๒๕๖๐ นั้น
โดยที่ได้มีประกาศพระราชโองการโปรดเกล้าโปรดกระหม่อมให้รัฐมนตรีพ้นจากความเป็น รัฐมนตรีและแต่งตั้งรัฐมนตรี ลงวันที่ ๒๓ พฤศจิกายน พุทธศักราช ๒๕๖๐ ประกอบกับได้มีที่ปรึกษา บางรายขอลาออก จึงมีผลให้กรรมการและที่ปรึกษาบางรายในคณะกรรมการส่งเสริมการลงทุน พ้นจากตําแหน่ง สมควรมีการเปลี่ยนแปลงองค์ประกอบของคณะกรรมการส่งเสริมการลงทุน เพื่อให้การปฏิบัติหน้าที่ของคณะกรรมการที่แต่งตั้งตามประกาศและคําสั่งของคณะรักษาความสงบ แห่งชาติบางฉบับ ในส่วนของคณะกรรมการส่งเสริมการลงทุนเป็นไปด้วยความต่อเนื่องและเหมาะสม
อาศัยอํานาจตามความในมาตรา ๕ และมาตรา ๖ แห่งพระราชบัญญัติการปฏิบัติหน้าที่ของ คณะกรรมการที่แต่งตั้งตามประกาศและคําสั่งของคณะรักษาความสงบแห่งชาติบางฉบับ พ.ศ. ๒๕๕๘ หัวหน้าคณะรักษาความสงบแห่งชาติจึงมีคําสั่งให้ พลเอก ศิริชัย ดิษฐกุล พ้นจากตําแหน่ง กรรมการ ในคณะกรรมการส่งเสริมการลงทุน และแต่งตั้งรัฐมนตรีว่าการกระทรวงแรงงานและรัฐมนตรีประจํา สํานักนายกรัฐมนตรีที่ได้รับมอบหมายให้กํากับดูแลงานของสํานักงานคณะกรรมการส่งเสริมการลงทุน เป็นกรรมการในคณะกรรมการส่งเสริมการลงทุน
ทั้งนี้ ตั้งแต่บัดนี้เป็นต้นไป

สั่ง ณ วันที่ ๒๖ มีนาคม พุทธศักราช ๒๕๖๑ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
