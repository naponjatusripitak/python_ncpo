หน้า	๖๒
เล่ม	๑๓๔	ตอนพิเศษ	๒๒๑	ง	ราชกิจจานุเบกษา	๘	กันยายน	๒๕๖๐
คําสั่งหัวหน้าคณะรักษาความสงบแห่งชาติ
ที่ ๓๙/๒๕๖๐
เรื่อง ประกาศรายชื่อเจ้าหน้าที่ของรัฐที่อยู่ระหว่างการถูกตรวจสอบเพิ่มเติม ครั้งที่ ๑๐


ตามที่มีคําสั่งหัวหน้าคณะรักษาความสงบแห่งชาติ ที่ ๑๖/๒๕๕๘ เรื่อง มาตรการแก้ปัญหา เจ้าหน้าที่ของรัฐที่อยู่ระหว่างการถูกตรวจสอบและการกําหนดกรอบอัตรากําลังชั่วคราว ลงวันที่ ๑๕ พฤษภาคม พุทธศักราช ๒๕๕๘ นั้น โดยที่หน่วยงานที่มีอํานาจหน้าที่ตรวจสอบได้เสนอรายงานเพิ่มเติม เกี่ยวกับเจ้าหน้าที่ของรัฐที่อยู่ระหว่างการถูกตรวจสอบ เนื่องจากถูกร้องเรียนหรือกล่าวหาว่าใช้ตําแหน่งหน้าที่ ในการแสวงหาผลประโยชน์อันมิชอบด้วยกฎหมายจากการปฏิบัติหน้าที่จนเกิดความเสียหายแก่ทางราชการ และมีมูลอันสมควรตรวจสอบตามที่องค์กรซึ่งมีอํานาจหน้าที่ตรวจสอบรายงานพฤติการณ์และ เสนอเรื่องมา และเพื่อป้องกันมิให้เจ้าหน้าที่ของรัฐเข้าไปยุ่งเหยิงกับพยานหลักฐานหรือใช้ตําแหน่งหน้าที่ ในการปกปิดข้อเท็จจริงเกี่ยวกับการกระทําความผิด จึงจําเป็นต้องประกาศรายชื่อเจ้าหน้าที่ของรัฐและ กําหนดมาตรการเพิ่มเติม
อาศัยอํานาจตามความในข้อ ๕ ของคําสั่งหัวหน้าคณะรักษาความสงบแห่งชาติ ที่ ๑๖/๒๕๕๘ เรื่อง มาตรการแก้ปัญหาเจ้าหน้าที่ของรัฐที่อยู่ระหว่างการถูกตรวจสอบและการกําหนดกรอบอัตรากําลัง ชั่วคราว ลงวันที่ ๑๕ พฤษภาคม พุทธศักราช ๒๕๕๘ หัวหน้าคณะรักษาความสงบแห่งชาติ จึงมีคําสั่งดังต่อไปนี้
ข้อ ๑ ให้นายอาวุธ เจริญนนทสิทธิ์ นายกเทศมนตรีเมืองบางบัวทอง อําเภอบางบัวทอง จังหวัดนนทบุรี ระงับการปฏิบัติราชการหรือหน้าที่ในเทศบาลเมืองบางบัวทองเป็นการชั่วคราวโดยไม่ได้รับ ค่าตอบแทน
ข้อ ๒ ให้นายวีระชัย ขันรุ่ง รองนายกเทศมนตรีเมืองบางบัวทอง อําเภอบางบัวทอง จังหวัดนนทบุรี ระงับการปฏิบัติราชการหรือหน้าที่ในเทศบาลเมืองบางบัวทองเป็นการชั่วคราวโดยไม่ได้รับ ค่าตอบแทน
ข้อ ๓ ให้นางกัลยา มงคลสกุลกิจ รองปลัดเทศบาลเมืองบางบัวทอง อําเภอบางบัวทอง จังหวัดนนทบุรี ไปช่วยราชการที่ศาลากลางจังหวัดนนทบุรีหรือสถานที่ราชการอื่นในจังหวัดตามที่ ผู้ว่าราชการจังหวัดนนทบุรีกําหนด แต่ต้องมิใช่เทศบาลเมืองบางบัวทอง และให้ผู้ว่าราชการ จังหวัดนนทบุรีหรือผู้ที่ผู้ว่าราชการจังหวัดมอบหมายเป็นผู้บังคับบัญชามีอํานาจมอบหมายการปฏิบัติงาน ตามความเหมาะสม
ในกรณีนี้ มิให้บุคคลดังกล่าวได้รับเงินประจําตําแหน่งและสิทธิเบิกค่าใช้จ่ายในการเดินทาง ไปราชการชั่วคราว ตามระเบียบกระทรวงมหาดไทยว่าด้วยค่าใช้จ่ายในการเดินทางไปราชการของ เจ้าหน้าที่ท้องถิ่น พ.ศ. ๒๕๕๕ อันเนื่องจากการไปช่วยราชการตามคําสั่งนี้
หน้า	๖๓
เล่ม	๑๓๔	ตอนพิเศษ	๒๒๑	ง	ราชกิจจานุเบกษา	๘	กันยายน	๒๕๖๐
ข้อ ๔  ให้นําความในข้อ ๕ ถึงข้อ ๑๒ ในคําสั่งหัวหน้าคณะรักษาความสงบแห่งชาติ ที่ ๓๕/๒๕๖๐ เรื่อง ประกาศรายชื่อเจ้าหน้าที่ของรัฐที่อยู่ระหว่างการถูกตรวจสอบเพิ่มเติม ครั้งที่ ๙ ลงวันที่ ๒๕ กรกฎาคม พุทธศักราช ๒๕๖๐ มาใช้บังคับโดยอนุโลม
ขอ	๕	ให้การดําเนินการตรวจสอบหรือสอบข้อเท็จจริงบุคคลตามข้อ ๑ ข้อ ๒ และข้อ ๓
ของหน่วยงานที่เกี่ยวข้องและมีอํานาจหน้าที่ตามกฎหมายที่อยู่ระหว่างการดําเนินการ  ยังคงดําเนินการต่อไป
จนกว่าจะแล้วเสร็จ
ข้อ	๖	นายกรัฐมนตรีหรือคณะรัฐมนตรีอาจมีคําสั่งหรือมติเปลี่ยนแปลงคําสั่งนี้ได้ตามที่ เห็นสมควร
ข้อ	๗	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๘ กันยายน พุทธศักราช ๒๕๖๐ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
