หน้า	๑
เล่ม	๑๓๒	ตอนพิเศษ	๙๔	ง	ราชกิจจานุเบกษา	๒๔	เมษายน	๒๕๕๘
คําสั่งหัวหน้าคณะรักษาความสงบแห่งชาติ
ที่ ๘/๒๕๕๘
เรื่อง การเลือกกรรมการแทนตําแหน่งที่ว่างในคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ


ตามที่ประธานสภานิติบัญญัติแห่งชาติได้แจ้งให้นายกรัฐมนตรีทราบตามมาตรา ๑๗ แห่งพระราชบัญญัติองค์กรจัดสรรคลื่นความถี่และกํากับการประกอบกิจการวิทยุกระจายเสียง วิทยุโทรทัศน์ และกิจการโทรคมนาคม พ.ศ. ๒๕๕๓ ว่า สภานิติบัญญัติแห่งชาติมีมติไม่รับบัญชีรายชื่อผู้สมควร เป็นกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ ด้านกฎหมาย ตามที่ มีการสรรหาและคัดเลือกมา ๔ คน เพื่อให้สภานิติบัญญัติแห่งชาติเลือกให้เหลือจํานวน ๑ คน จึงขอให้ นายกรัฐมนตรีนําบัญชีรายชื่อดังกล่าวเสนอคณะรัฐมนตรีเพื่อพิจารณาและดําเนินการเลือกให้แล้วเสร็จภายใน
๓๐ วันนั้น คณะรัฐมนตรีได้ขอให้คณะกรรมการกฤษฎีกาเสนอความเห็นในข้อกฎหมายและแนวทางปฏิบัติ ซึ่งคณะกรรมการกฤษฎีกา (คณะพิเศษ) ได้เสนอความเห็นว่า โดยที่สภานิติบัญญัติแห่งชาติได้เคยพิจารณา บัญชีรายชื่อดังกล่าวแล้วและมีมติไม่รับรายชื่อทั้งหมดตามบัญชีนั้น การที่คณะรัฐมนตรีจะเลือกบุคคลใด ตามบัญชีรายชื่อนั้นต่อไปจึงเป็นการไม่ชอบด้วยเหตุผล ทั้งคณะรัฐมนตรีจะพิจารณาบุคคลอื่นใด นอกเหนือไปจากบุคคลตามบัญชีรายชื่อนั้นมิได้ คณะรัฐมนตรีจึงมีมติเม่ือวันที่ ๒๐ เมษายน พ.ศ. ๒๕๕๘ ว่าไม่สมควรที่จะดําเนินการตามที่ประธานสภานิติบัญญัติแห่งชาติแจ้ง
กรณีนี้จึงเป็นความจําเป็นเพื่อประโยชน์ในการปฏิรูปราชการแผ่นดินและแก้ไขข้อขัดข้อง ทางกฎหมาย อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของคณะรักษาความสงบแห่งชาติ จึงมีคําสั่งให้ กสทช. ประกอบด้วยกรรมการเท่าที่เหลืออยู่ในปัจจุบัน โดยไม่ต้องดําเนินการสรรหา และคัดเลือกบุคคลใดแทนตําแหน่งที่ว่างตามมาตรา ๑๗ แห่งพระราชบัญญัติองค์กรจัดสรรคลื่นความถี่ และกํากับการประกอบกิจการวิทยุกระจายเสียง วิทยุโทรทัศน์ และกิจการโทรคมนาคม พ.ศ. ๒๕๕๓ และเมื่อมีเหตุที่จะต้องมีการเลือกกรรมการใน กสทช. แทนตําแหน่งที่ว่างลงในอนาคต ในกรณีเช่นว่านั้น ให้ผู้ที่เกี่ยวข้องดําเนินการตามกฎหมายโดยอนุโลมต่อไป
คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง  ณ  วันท่  ๒๔  เมษายน  พุทธศกราชั	๒๕๕๘
พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
