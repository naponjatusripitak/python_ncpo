หน้า	๑๑
เล่ม	๑๓๓	ตอนพิเศษ	๒๖๒	ง	ราชกิจจานุเบกษา	๑๖	พฤศจิกายน	๒๕๕๙
คําสั่งหัวหน้าคณะรักษาความสงบแห่งชาติ
ที่ ๖๘/๒๕๕๙
เรื่อง มาตรการแก้ปัญหาเจ้าหน้าที่ในหน่วยงานอื่นของรัฐ และการกําหนดกรอบอัตรากําลังชั่วคราว


โดยที่เจ้าหน้าที่ของรัฐในรัฐวิสาหกิจ องค์การมหาชน และหน่วยงานอื่นของรัฐซึ่งเป็นนิติบุคคล และไม่เป็นส่วนราชการหรือรัฐวิสาหกิจตามกฎหมาย มีกรณีถูกกล่าวหาว่ากระทําความผิดหรือในบางกรณี อาจยังไม่ปรากฏความผิด แต่อยู่ระหว่างการตรวจสอบความรับผิด หรือสมควรปรับปรุงเปล่ียนแปลง ตัวบุคคลและหน้าที่ความรับผิดชอบเพื่อประสิทธิภาพของงานและแก้ไขข้อขัดข้องในการปฏิบัติงานของ หน่วยงานนั้น ๆ เพื่อประโยชน์ในการปฏิรูปราชการแผ่นดิน และหน่วยงานของรัฐดังกล่าว
อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติ โดยความเห็นชอบของคณะรักษาความสงบแห่งชาติ จึงมีคําสั่งดังต่อไปนี้
ข้อ	๑	ให้มีกรอบอัตรากําลังชั่วคราวเป็นกรณีพิเศษในสํานักนายกรัฐมนตรี จํานวนห้าสิบอัตรา เพื่อรองรับการบรรจุและแต่งตั้งเจ้าหน้าที่ของรัฐซึ่งไม่เป็นข้าราชการ ทั้งนี้ ไม่ว่ามีตําแหน่งหน้าที่ใด ในรัฐวิสาหกิจ องค์การมหาชน หรือหน่วยงานอื่นของรัฐซึ่งเป็นนิติบุคคลและไม่เป็นส่วนราชการ หรือรัฐวิสาหกิจ โดยไม่ขาดจากอัตราเงินเดือน ค่าจ้าง เงินอื่น และสิทธิประโยชน์เดิมที่ได้รับอยู่ โดยให้เจ้าหน้าที่ของรัฐดังกล่าวไปปฏิบัติหน้าที่อื่นในสํานักนายกรัฐมนตรีเป็นการชั่วคราวจนกว่าจะหมด ระยะเวลาตามสัญญาจ้าง หรือพ้นจากตําแหน่งโดยเหตุอื่น หรือนายกรัฐมนตรีจะมีคําสั่งเป็นประการอื่น ในกรณีที่กฎหมายจัดตั้งหน่วยงานของเจ้าหน้าที่ของรัฐดังกล่าวกําหนดหลักเกณฑ์หรือวิธีการ ในการอุทธรณ์หรือร้องทุกข์ ให้ระงับการบังคับใช้บทบัญญัติในส่วนนั้นสําหรับเจ้าหน้าที่ของรัฐตามวรรคหนึ่ง ข้อ	๒	เมื่อมีกรณีจะต้องดําเนินการตามข้อ ๑ ให้นายกรัฐมนตรีเป็นผู้ออกคําสั่ง ให้เจ้าหน้าที่ของรัฐในรัฐวิสาหกิจ องค์การมหาชน หรือหน่วยงานอื่นของรัฐซึ่งเป็นนิติบุคคลและไม่เป็น ส่วนราชการหรือรัฐวิสาหกิจไปปฏิบัติหนาที่ในสํานักนายกรัฐมนตรีได้ โดยเรียกชื่อตําแหน่งที่มาปฏิบัติหน้าที่ว่า “เจ้าหน้าที่ของรัฐประจําสํานักนายกรัฐมนตรี” โดยอาจระบุหน่วยงานในสํานักนายกรัฐมนตรีที่เจ้าหน้าที่ผู้นั้น
จะต้องมาปฏิบัติหน้าที่ไว้ด้วยก็ได้ นายกรัฐมนตรีหรือรองนายกรัฐมนตรีที่นายกรัฐมนตรีมอบหมายอาจมีคําสั่งให้เจ้าหน้าที่ของรัฐ
ประจําสํานักนายกรัฐมนตรี ไปปฏิบัติงานในหน่วยงานใดในสํานักนายกรัฐมนตรีหรือหน่วยงานอื่นของรัฐ เป็นการชั่วคราวได้ตามความจําเป็น
การประเมินผลงานและอื่น ๆ ของเจ้าหน้าที่ดังกล่าวให้เป็นอํานาจของผู้บังคับบัญชา ในหน่วยงานเดิมร่วมกับหน่วยงานตามวรรคหนึ่ง
หน้า	๑๒
เล่ม	๑๓๓	ตอนพิเศษ	๒๖๒	ง	ราชกิจจานุเบกษา	๑๖	พฤศจิกายน	๒๕๕๙
เมื่อมีกรณีตามวรรคหนึ่ง รัฐวิสาหกิจ องค์การมหาชน หรือหน่วยงานอื่นของรัฐ อาจแต่งตั้ง บุคคลอื่นไปดํารงตําแหน่งหรือปฏิบัติหน้าที่แทนที่ได้ตามระเบียบของหน่วยงานนั้น ๆ
ในกรณีมีเหตุสมควร นายกรัฐมนตรีอาจมีคําสั่งให้เจ้าหน้าที่ของรัฐประจําสํานักนายกรัฐมนตรี กลับไปปฏิบัติหน้าที่ในหน่วยงานเดิม ส่วนการแต่งตั้งให้ดํารงตําแหน่ง การได้รับค่าตอบแทน และสิทธิประโยชน์ให้เป็นไปตามสัญญาและกฎหมายของหน่วยงานเดิม
ข้อ	๓	ให้ผู้มีตําแหน่งหน้าที่ในสํานักงานส่งเสริมวิสาหกิจขนาดกลางและขนาดย่อม (สสว.)
ตามรายชื่อต่อไปนี้ไปเป็นเจ้าหน้าที่ของรัฐประจําสํานักนายกรัฐมนตรีตามคําสั่งนี้
๑.	นางสาวปณิตา ชินวัตร
๒.	นายชาวันย์ สวัสดิ์-ชูโต
๓.	นางสาวอิสรา ภูมาศ
ข้อ ๔ ในกรณีมีปัญหาเกี่ยวกับการปฏิบัติตามคําสั่งนี้ ให้กระทรวงการคลังร่วมกับสํานักงาน คณะกรรมการพัฒนาระบบราชการเสนอปัญหาและแนวทางแก้ไขให้นายกรัฐมนตรีวินิจฉัย
คําวินิจฉัยของนายกรัฐมนตรีให้เป็นที่สุด
ข้อ	๕	นายกรัฐมนตรีอาจแก้ไขเปลี่ยนแปลงคําสั่งนี้ได้ตามที่เห็นสมควร ข้อ	๖	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๑๖ พฤศจิกายน พุทธศักราช ๒๕๕๙ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
