หน้า	๔๑
เล่ม	๑๓๓	ตอนพิเศษ	๙๓	ง	ราชกิจจานุเบกษา	๒๒	เมษายน	๒๕๕๙
คําสั่งหัวหน้าคณะรักษาความสงบแห่งชาติ
ที่ ๒๐/๒๕๕๙
เรื่อง การแต่งตั้งข้าราชการให้ดํารงตําแหน่ง


ตามที่หัวหน้าคณะรักษาความสงบแห่งชาติได้มีคําสั่ง ที่ ๑๒/๒๕๕๙ ลงวันที่ ๒๙ มีนาคม พุทธศักราช ๒๕๕๙ ให้ผู้ว่าราชการจังหวัดขาดจากตําแหน่งหน้าที่และอัตราเงินเดือนเดิม เพื่อย้ายหรือโอนไป แต่งตั้งให้ดํารงตําแหน่งตามกรอบอัตรากําลังชั่วคราวเป็นกรณีพิเศษที่จัดให้มีขึ้นในสํานักนายกรัฐมนตรี ตามข้อ ๑ แห่งคําสั่งหัวหน้าคณะรักษาความสงบแห่งชาติ ที่ ๑๖/๒๕๕๘ เรื่อง มาตรการแก้ปัญหา เจ้าหน้าที่ของรัฐที่อยู่ระหว่างการถูกตรวจสอบและการกําหนดกรอบอัตรากําลังชั่วคราว ลงวันที่
๑๕ พฤษภาคม ๒๕๕๘ และให้ข้าราชการรักษาราชการแทนผู้ว่าราชการจังหวัด รวมทั้งสิ้น ๘ ราย ทั้งนี้ ตั้งแต่วันที่ ๒๙ มีนาคม พุทธศักราช ๒๕๕๙ เป็นต้นไป นั้น
เพื่อให้การปฏิรูปการบริหารราชการแผ่นดินด้านการบริหารราชการส่วนภูมิภาคมีประสิทธิภาพ และมีความเหมาะสมมากยิ่งขึ้น อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติ โดยความเห็นชอบของ คณะรักษาความสงบแห่งชาติ จึงมีคําสั่งดังต่อไปนี้
ข้อ ๑ ให้ข้าราชการ ๔ รายที่ขาดจากตําแหน่งหน้าที่และอัตราเงินเดือนเดิม เพื่อโอนไปแต่งตั้ง ให้ดํารงตําแหน่งตามกรอบอัตรากําลังชั่วคราวเป็นกรณีพิเศษที่จัดให้มีขึ้นในสํานักนายกรัฐมนตรีตามข้อ ๑ แห่งคําสั่งหัวหน้าคณะรักษาความสงบแห่งชาติ ที่ ๑๒/๒๕๕๙ เรื่อง การแต่งตั้งข้าราชการให้ดํารงตําแหน่ง ลงวันที่ ๒๙ มีนาคม พุทธศักราช ๒๕๕๙ ได้แก่
(๑)	นายยุทธนา วิริยะกิตติ
(๒)	นายสมชัยฐ์ หทยะตันย์ติ
(๓)	นายสมศักดิ์ ปะริสุทโธ เหมทานนท์
(๔)	นายวีรพงศ์ แก้วสุวรรณ
ดํารงตําแหน่งผู้ตรวจราชการพิเศษประจําสํานักนายกรัฐมนตรี ตามข้อ ๑ วรรคสาม แห่งคําสั่งหัวหน้าคณะรักษาความสงบแห่งชาติ ที่ ๑๖/๒๕๕๘ เรื่อง มาตรการแก้ปัญหาเจ้าหน้าที่ของรัฐ ที่อยู่ระหว่างการถูกตรวจสอบและการกําหนดกรอบอัตรากําลังชั่วคราว ลงวันที่ ๑๕ พฤษภาคม พุทธศักราช ๒๕๕๘
ข้อ ๒ ให้ข้าราชการ ๔ รายที่รักษาราชการแทนผู้ว่าราชการจังหวัดในตําแหน่งที่ว่างลงเพราะ เหตุตามข้อ ๑ ดํารงตําแหน่งดังต่อไปนี้
(๑) นายธวัช สุระบาล รองผู้ว่าราชการจังหวัดราชบุรี สํานักงานปลัดกระทรวง กระทรวงมหาดไทย ดํารงตําแหน่งผู้ว่าราชการจังหวัดศรีสะเกษ สํานักงานปลัดกระทรวง กระทรวงมหาดไทย
หน้า	๔๒
เล่ม	๑๓๓	ตอนพิเศษ	๙๓	ง	ราชกิจจานุเบกษา	๒๒	เมษายน	๒๕๕๙
(๒) นายเจริญฤทธิ์ สงวนสัตย์ รองผู้ว่าราชการจังหวัดลําพูน สํานักงานปลัดกระทรวง กระทรวงมหาดไทย ดํารงตําแหน่งผู้ว่าราชการจังหวัดตาก สํานักงานปลัดกระทรวง กระทรวงมหาดไทย
(๓)	นายวิทูรัช ศรีนาม รองผู้ว่าราชการจังหวัดพิษณุโลก สํานักงานปลัดกระทรวง กระทรวงมหาดไทย ดํารงตําแหน่งผู้ว่าราชการจังหวัดจันทบุรี สํานักงานปลัดกระทรวง กระทรวงมหาดไทย (๔)	นายสุริยะ อมรโรจน์วรวุฒิ พ้นจากตําแหน่งผู้ตรวจราชการกระทรวง สํานักงานปลัดกระทรวง
กระทรวงมหาดไทย และให้ดํารงตําแหน่งผู้ว่าราชการจังหวัดปัตตานี สํานักงานปลัดกระทรวง กระทรวงมหาดไทย
ข้อ ๓ ให้ข้าราชการตามข้อ ๒ ปฏิบัติหน้าที่ตามตําแหน่งข้างต้นตั้งแต่วันที่คําสั่งนี้ใช้บังคับ เป็นต้นไป
ข้อ ๔ ให้สํานักงานคณะกรรมการข้าราชการพลเรือน สํานักงบประมาณ และส่วนราชการ ที่เกี่ยวข้อง ดําเนินการเกี่ยวกับตําแหน่งและอัตราเงินเดือนของข้าราชการดังกล่าวให้เรียบร้อยโดยด่วน และให้นายกรัฐมนตรีนําความกราบบังคมทูลเพื่อทรงพระกรุณาโปรดเกล้าฯ ให้ข้าราชการตามข้อ ๑ และข้อ ๒ ของคําสั่งนี้ พ้นจากตําแหน่งหรือแต่งตั้งให้ดํารงตําแหน่ง ทั้งนี้ เพื่อให้เป็นไปตาม บทบัญญัติมาตรา ๒๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗
ข้อ ๕ ในกรณีสมควรเปลี่ยนแปลงคําสั่ง เพื่อให้ข้าราชการตามคําสั่งนี้ดํารงตําแหน่งอื่น ที่เหมาะสม ให้ผู้บังคับบัญชาของข้าราชการดังกล่าวดําเนินการตามขั้นตอนปกติของกฎหมายที่เกี่ยวข้องต่อไป
ข้อ  ๖	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๒๒ เมษายน พุทธศักราช ๒๕๕๙ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
