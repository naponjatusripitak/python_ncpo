หน้า	๑๐
เล่ม	๑๓๒	ตอนพิเศษ	๒๕๙	ง	ราชกิจจานุเบกษา	๑๘	ตุลาคม	๒๕๕๘
คําสั่งหัวหน้าคณะรักษาความสงบแห่งชาติ
ที่ ๓๘/๒๕๕๘
เรื่อง แก้ไขเพิ่มเติมคําสั่งหัวหน้าคณะรักษาความสงบแห่งชาติ ที่ ๓๗/๒๕๕๘


เพื่อให้การดําเนินงานขององค์กรฝ่ายนิติบัญญัติและการบริหารราชการในสํานักงานเลขาธิการ สภาผู้แทนราษฎรมีประสิทธิภาพและมีความเหมาะสมมากยิ่งขึ้น สอดคล้องกับแนวทางการปฏิรูปประเทศ ตามบทบัญญัติของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ อาศัยอํานาจ ตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของคณะรักษาความสงบแห่งชาติจึงมีคําสั่ง ดังต่อไปนี้
ข้อ ๑ ให้ยกเลิกข้อ ๓ ของคําสั่งหัวหน้าคณะรักษาความสงบแห่งชาติ ที่ ๓๗/๒๕๕๘ เรื่อง การกําหนดตําแหน่งเพิ่มและการแต่งตั้งข้าราชการให้ดํารงตําแหน่ง ลงวันที่ ๑๕ ตุลาคม พุทธศักราช ๒๕๕๘ โดยให้ถือว่า นายนัฑ ผาสุข มิเคยพ้นจากตําแหน่งที่ปรึกษาด้านกฎหมาย (นิติกรทรงคุณวุฒิ) สํานักงานเลขาธิการวุฒิสภา และมิเคยได้รับแต่งตั้งให้ดํารงตําแหน่งเลขาธิการ สภาผู้แทนราษฎร มาก่อน ทั้งนี้ ไม่เป็นการกระทบต่อการใด ๆ ที่นายนัฑ ผาสุข ได้กระทําลงไปในฐานะ เลขาธิการสภาผู้แทนราษฎรก่อนวันที่คําสั่งนี้มีผลใช้บังคับ
ข้อ ๒ ตามที่คณะกรรมการข้าราชการรัฐสภาได้มีมติเห็นชอบให้นายนัฑ ผาสุข ดํารงตําแหน่ง รองเลขาธิการวุฒิสภา สํานักงานเลขาธิการวุฒิสภา แล้วนั้น ให้สํานักงานเลขาธิการวุฒิสภา และหน่วยงานอื่นที่เกี่ยวข้องดําเนินการในเรื่องดังกล่าวต่อไปให้เป็นไปตามบทบัญญัติแห่งกฎหมาย
ข้อ	๓	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๑๘ ตุลาคม พุทธศักราช ๒๕๕๘ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
