หน้า	๑๘
เล่ม	๑๓๓	ตอนพิเศษ	๘๗	ง	ราชกิจจานุเบกษา	๑๒	เมษายน	๒๕๕๙
คําสั่งหัวหน้าคณะรักษาความสงบแห่งชาติ
ที่ ๑๖/๒๕๕๙
เรื่อง การประมูลคลื่นความถี่เพื่อกิจการโทรคมนาคม


จากกรณีที่ได้มีการจัดการประมูลคลื่นความถี่ย่าน ๙๐๐ MHz ตามประกาศคณะกรรมการ กิจการกระจายเสียง กิจการโทรทัศน์ และกิจการโทรคมนาคมแห่งชาติ เรื่อง หลักเกณฑ์และวิธีการอนุญาต ให้ใช้คลื่นความถี่สําหรับกิจการโทรคมนาคม ย่าน ๘๙๕ - ๙๑๕ MHz/๙๔๐ - ๙๖๐ MHz ลงวันที่
๑๘ กันยายน พ.ศ. ๒๕๕๘ ที่ผ่านมา ได้ปรากฏข้อเท็จจริงที่ผู้ชนะการประมูลไม่ดําเนินการตามข้อกําหนด ในการอนุญาตให้ถูกต้องครบถ้วนภายในระยะเวลาที่กําหนด ส่งผลกระทบเสียหายต่อรัฐและการให้บริการ โทรคมนาคมในช่วงคลื่นความถี่ดังกล่าวแก่ประชาชนเป็นอย่างมาก ดังนั้น เพื่อเป็นการเยียวยาและ ป้องกันความเสียหาย รวมทั้งเพื่อให้การประมูลคลื่นความถี่เพื่อกิจการโทรคมนาคมดังกล่าวที่ต้อง ดําเนินการขึ้นใหม่เป็นไปด้วยความโปร่งใส รวดเร็ว เป็นธรรม คุ้มครองผลประโยชน์ของประชาชนและ รัฐเป็นหลัก ตลอดจนเพื่อเป็นการให้ประชาชนเข้าถึงบริการด้านโทรคมนาคมอย่างทั่วถึงและเท่าเทียมกัน มีการใช้ประโยชน์คลื่นความถี่อันเป็นทรัพยากรสื่อสารของชาติเพ่ือประโยชน์สาธารณะ และเป็น การสนับสนุนนโยบายของรัฐบาลที่มุ่งปฏิรูปและพัฒนาเศรษฐกิจดิจิทัลในการขับเคลื่อนเศรษฐกิจของประเทศ
อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของคณะรักษาความสงบแห่งชาติ จึงมีคําสั่งดังต่อไปนี้
ข้อ	๑	ให้คณะกรรมการกิจการกระจายเสียง  กิจการโทรทัศน์ และกิจการโทรคมนาคมแห่งชาติ
(กสทช.) จัดให้มีการประมูลคลื่นความถี่ย่าน ๙๐๐ MHz ช่วงความถี่วิทยุ ๘๙๕ - ๙๐๕ MHz คู่กับ
๙๔๐ - ๙๕๐ MHz เพื่อการอนุญาตให้ใช้คลื่นความถี่ดังกล่าวสําหรับกิจการโทรคมนาคมในวันที่ ๒๗ พฤษภาคม ๒๕๕๙ ทั้งนี้ ตามหลักเกณฑ์และวิธีการอนุญาตให้ใช้คลื่นความถี่สําหรับกิจการ โทรคมนาคม กฎการประมูล และกําหนดการประมูลคลื่นความถี่ ตามบัญชีท้ายคําสั่งนี้
การจัดให้มีการประมูลตามวรรคหนึ่ง กสทช. ต้องเปิดโอกาสให้แก่ผู้ขอรับใบอนุญาตเป็นการทั่วไป เว้นแต่ผู้ที่เคยฝ่าฝืนหรือไม่ปฏิบัติตามประกาศคณะกรรมการกิจการกระจายเสียง กิจการโทรทัศน์ และ กิจการโทรคมนาคมแห่งชาติ เรื่อง หลักเกณฑ์และวิธีการอนุญาตให้ใช้คลื่นความถี่สําหรับกิจการ โทรคมนาคม ย่าน ๘๙๕ - ๙๑๕ MHz/๙๔๐ - ๙๖๐ MHz ทั้งนี้ ให้กําหนดราคาประมูลในรอบแรก ไว้ที่จํานวน ๗๕,๖๕๔ ล้านบาทและต้องวางหลักประกันการประมูลเป็นจํานวน ๓,๗๘๓ ล้านบาท
ในกรณีมีความจําเป็นเพื่อรักษาประโยชน์ของรัฐและประชาชน หรือเพื่อให้เกิดการแข่งขัน ที่เป็นธรรม ให้คณะกรรมการกิจการโทรคมนาคมมีอํานาจดําเนินการเพิ่มเติมหรือแก้ไขปรับปรุง หลักเกณฑ์ วิธีการ กฎการประมูล และกําหนดการประมูลคลื่นความถี่ตามบัญชีท้ายคําสั่งนี้ โดยต้อง ได้รับความเห็นชอบของหัวหน้าคณะรักษาความสงบแห่งชาติก่อนดําเนินการต่อไป
หน้า	๑๙
เล่ม	๑๓๓	ตอนพิเศษ	๘๗	ง	ราชกิจจานุเบกษา	๑๒	เมษายน	๒๕๕๙
ข้อ ๒ ให้ใบอนุญาตให้ใช้คลื่นความถี่และใบอนุญาตประกอบกิจการโทรคมนาคมที่ กสทช. ออกให้แก่ผู้รับใบอนุญาตตามประกาศคณะกรรมการกิจการกระจายเสียง กิจการโทรทัศน์ และกิจการ โทรคมนาคมแห่งชาติ เรื่อง หลักเกณฑ์และวิธีการอนุญาตให้ใช้คลื่นความถี่สําหรับกิจการโทรคมนาคม ย่าน๘๙๕ - ๙๑๕ MHz/๙๔๐ - ๙๖๐ MHz มีผลใช้บังคับต่อไปและให้มีอายุใบอนุญาตสิ้นสุดลง พร้อมกับใบอนุญาตที่ กสทช. จะออกให้แก่ผู้ชนะการประมูลตามคําสั่งนี้
ข้อ ๓ เพื่อประโยชน์ในการคุ้มครองผู้ใช้บริการด้านโทรคมนาคมที่จะได้รับผลกระทบ อันเกิดจากการประมูลคลื่นความถี่ที่ต้องดําเนินการขึ้นใหม่ ให้ กสทช. คุ้มครองผู้ใช้บริการเป็นการชั่วคราว เพื่อให้ผู้ใช้บริการได้รับประโยชน์และใช้บริการได้อย่างต่อเนื่อง ปราศจากข้อจํากัด โดยให้เป็นไปตาม ที่กําหนดไว้ในประกาศคณะกรรมการกิจการกระจายเสียง กิจการโทรทัศน์ และกิจการโทรคมนาคม แห่งชาติ เรื่อง มาตรการคุ้มครองผู้ใช้บริการเป็นการชั่วคราวในกรณีสิ้นสุดการอนุญาต สัมปทาน หรือ สัญญาการให้บริการโทรศัพท์เคลื่อนที่ พ.ศ. ๒๕๕๖ ซึ่งแก้ไขเพิ่มเติมโดยประกาศคณะกรรมการกิจการ กระจายเสียง กิจการโทรทัศน์ และกิจการโทรคมนาคมแห่งชาติ เรื่อง มาตรการคุ้มครองผู้ใช้บริการ เป็นการชั่วคราวในกรณีสิ้นสุดการอนุญาต สัมปทาน หรือสัญญาการให้บริการโทรศัพท์เคลื่อนที่ (ฉบับที่ ๒) ต่อไปจนถึงวันที่ ๓๐ มิถุนายน ๒๕๕๙ หรือจนกว่า กสทช. จะได้ออกใบอนุญาตให้ใช้คลื่นความถี่ ให้แก่ผู้ชนะการประมูล แล้วแต่กรณีใดถึงกําหนดก่อน
ข้อ ๔ การประมูลคลื่นความถี่เพื่อกิจการโทรคมนาคมตามคําสั่งนี้ ไม่เป็นการตัดสิทธิของ หน่วยงานของรัฐในการเรียกร้องค่าเสียหายหรือค่าใช้จ่ายอื่นอันเกิดจากการประมูลคลื่นความถี่ย่าน
๙๐๐ MHz ตามประกาศคณะกรรมการกิจการกระจายเสียง กิจการโทรทัศน์ และกิจการโทรคมนาคม แห่งชาติ เรื่อง หลักเกณฑ์และวิธีการอนุญาตให้ใช้คลื่นความถี่สําหรับกิจการโทรคมนาคม ย่าน ๘๙๕ -
๙๑๕ MHz/๙๔๐ - ๙๖๐ MHz
ข้อ  ๕	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๑๒ เมษายน พุทธศักราช ๒๕๕๙ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
บัญชีท้ายคําสั่งหัวหน้าคณะรักษาความสงบแห่งชาติ ที่ ๑๖/๒๕๕๙ เรื่อง การประมูลคลื่นความถี่เพื่อกิจการโทรคมนาคม


หมวด ๑                             หลักเกณฑ์และวิธีการอนุญาตให้ใช้คลื่นความถี่สําหรับกิจการโทรคมนาคม ย่าน ๘๙๕ – ๙๐๕ MHz/๙๔๐ – ๙๕๐ MHz


ส่วนที่ ๑ การให้อนุญาต


ข้อ ๑ คลื่นความถี่ที่จะอนุญาตให้ใช้ตามหลักเกณฑ์นี้ มีจํานวนหนึ่งชุด ได้แก่ ช่วงความถี่วิทยุ
๘๙๕ – ๙๐๕ MHz คู่กับ ๙๔๐ – ๙๕๐ MHz (คลื่นความถี่ย่าน ๙๐๐ MHz) ขนาด ๒ x ๑๐ MHz
ข้อ ๒ ผู้ชนะการประมูลตามหลักเกณฑ์นี้ เมื่อได้ปฏิบัติตามเงื่อนไขการดําเนินการก่อนรับ ใบอนุญาตตามที่กําหนดในหลักเกณฑ์นี้แล้ว ให้คณะกรรมการกิจการโทรคมนาคม (คณะกรรมการ) พิจารณา ออกใบอนุญาตให้ใช้คลื่นความถี่ย่าน ๙๐๐ MHz และใบอนุญาตประกอบกิจการโทรคมนาคมแบบที่สาม ตามมาตรา ๗ แห่งพระราชบัญญัติการประกอบกิจการโทรคมนาคม พ.ศ. ๒๕๔๔ เพื่อประกอบกิจการ ตามขอบเขตการอนุญาต
กรณีผู้ชนะการประมูลตามหลักเกณฑ์นี้เป็นผู้รับใบอนุญาตให้ใช้คลื่นความถี่ หรือเป็นผู้รับ ใบอนุญาตประกอบกิจการโทรคมนาคมแบบที่สามอยู่แล้ว เมื่อได้ปฏิบัติตามเงื่อนไขการดําเนินการก่อน รับใบอนุญาตครบถ้วนแล้ว ให้คณะกรรมการพิจารณาอนุญาตให้ใช้คลื่นความถี่ย่าน ๙๐๐ MHz เพื่อประกอบ กิจการตามขอบเขตการอนุญาตที่คณะกรรมการกําหนดเพิ่มเติมภายใต้ใบอนุญาตให้ใช้คลื่นความถี่ หรือใบอนุญาตประกอบกิจการโทรคมนาคมแบบที่สามที่ได้รับอยู่เดิม แล้วแต่กรณี
ให้ถือว่าผู้รับใบอนุญาตเป็นผู้ได้รับอนุญาตให้มีและใช้เครื่องวิทยุคมนาคม และตั้งสถานี วิทยุคมนาคมตามกฎหมายว่าด้วยวิทยุคมนาคมด้วย ทั้งนี้ เฉพาะในส่วนที่เกี่ยวกับเครื่องวิทยุคมนาคมที่ใช้ ในการประกอบกิจการตามขอบเขตการอนุญาต และผู้รับใบอนุญาตจะต้องปฏิบัติตามระเบียบและประกาศ ที่เกี่ยวข้องด้วย

ส่วนที่ ๒   คุณสมบัติของผู้ขอรับใบอนุญาต


ข้อ ๓ ผู้ขอรับใบอนุญาตจะต้องมีคุณสมบัติดังต่อไปนี้
(๑) ผู้ขอรับใบอนุญาตจะต้องมีคุณสมบัติตามที่กําหนดไว้ในมาตรา ๘ แห่งพระราชบัญญัติ การประกอบกิจการโทรคมนาคม พ.ศ. ๒๕๔๔ และที่แก้ไขเพิ่มเติม (ฉบับที่ ๒) พ.ศ. ๒๕๔๙ และต้องมี คุณสมบัติและไม่มีลักษณะต้องห้ามตามที่กําหนดไว้ในข้อ ๓ ของประกาศคณะกรรมการกิจการโทรคมนาคม แห่งชาติ เรื่อง หลักเกณฑ์และวิธีการอนุญาตประกอบกิจการโทรคมนาคมแบบที่สาม
- ๒ -
(๒) ผู้ขอรับใบอนุญาตจะต้องเป็นนิติบุคคลประเภทบริษัทจํากัด หรือบริษัทมหาชนจํากัดที่จัดตั้ง ขึ้นตามกฎหมายไทย และต้องมิใช่คนต่างด้าวตามกฎหมายว่าด้วยการประกอบธุรกิจของคนต่างด้าว
ผู้ขอรับใบอนุญาตจะต้องกําหนดข้อห้ามตามประกาศคณะกรรมการกิจการกระจายเสียง กิจการ โทรทัศน์ และกิจการโทรคมนาคมแห่งชาติ เรื่อง การกําหนดข้อห้ามการกระทําที่มีลักษณะเป็นการครอบงํา กิจการโดยคนต่างด้าว พ.ศ. ๒๕๕๕ พร้อมคํารับรองซึ่งลงนามโดยผู้มีอํานาจลงนามผูกพันนิติบุคคล ว่าจะไม่ดําเนินการใด ๆ อันเป็นการขัดต่อข้อห้ามดังกล่าว
ภายหลังการประมูล กรณีผู้รับใบอนุญาตมีการกระทําอันเป็นการฝ่าฝืนข้อห้ามดังกล่าว ให้ดําเนินการตามประกาศคณะกรรมการกิจการกระจายเสียง กิจการโทรทัศน์ และกิจการโทรคมนาคม แห่งชาติ เรื่อง การกําหนดข้อห้ามการกระทําที่มีลักษณะเป็นการครอบงํากิจการโดยคนต่างด้าว พ.ศ. ๒๕๕๕
(๓) ผู้ขอรับใบอนุญาตจะต้องไม่มีความเกี่ยวโยงกันกับผู้ขอรับใบอนุญาตรายอื่น โดยไม่เป็นผู้ถือ หุ้นรายใหญ่ ไม่เป็นบริษัทย่อย ไม่เป็นบริษัทร่วม ไม่เป็นผู้มีอํานาจควบคุมหรือถูกควบคุม ไม่มีการถือหุ้นไขว้ กับผู้ขอรับใบอนุญาตรายอื่น หรือไม่มีผู้ถือหุ้นรายใหญ่หรือผู้มีอํานาจควบคุมเป็นบุคคลเดียวกันกับผู้ขอรับ ใบอนุญาตรายอื่น เว้นแต่กรณีมีความสัมพันธ์ในลักษณะของการเป็นผู้ให้หรือผู้ได้รับอนุญาต สัมปทาน หรือ สัญญา ตามมาตรา ๘๐ แห่งพระราชบัญญัติการประกอบกิจการโทรคมนาคม พ.ศ. ๒๕๔๔ ทั้งนี้ ให้เป็นไปตาม ข้อกําหนดในข้อ ๒ ของประกาศคณะกรรมการกิจการโทรคมนาคมแห่งชาติ เรื่อง หลักเกณฑ์และวิธีการ การควบรวมและการถือหุ้นไขว้ในกิจการโทรคมนาคม พ.ศ. ๒๕๕๓
(๔) ผู้ขอรับใบอนุญาตจะต้องไม่เป็นผู้ที่มีการฝ่าฝืนหรือไม่ปฏิบัติตามกฎการประมูลและเงื่อนไข การดําเนินการก่อนรับใบอนุญาต จากการขอรับใบอนุญาตให้ใช้คลื่นความถี่สําหรับกิจการโทรคมนาคม ที่ผ่านมา และจะต้องไม่เป็นนิติบุคคลอื่นซึ่งมีกรรมการ กรรมการผู้จัดการ หรือผู้มีอํานาจในการดําเนินงาน ในกิจการของนิติบุคคลนั้นเป็นบุคคลเดียวกันกับกรรมการ กรรมการผู้จัดการ หรือผู้มีอํานาจในการดําเนินงาน ในกิจการของผู้ขอรับใบอนุญาตรายดังกล่าว หรือจะต้องเป็นผู้ที่ไม่มีความเกี่ยวโยงกันกับผู้ขอรับใบอนุญาตราย ดังกล่าว โดยไม่เป็นผู้ถือหุ้นรายใหญ่ ไม่เป็นบริษัทย่อย ไม่เป็นบริษัทร่วม ไม่เป็นผู้มีอํานาจควบคุมหรือ ถูกควบคุม ไม่มีการถือหุ้นไขว้กับผู้ขอรับใบอนุญาตรายดังกล่าว หรือไม่มีผู้ถือหุ้นรายใหญ่หรือผู้มีอํานาจ ควบคุมเป็นบุคคลเดียวกันกับผู้ขอรับใบอนุญาตรายดังกล่าว ตามข้อกําหนดในข้อ ๒ ของประกาศ คณะกรรมการกิจการโทรคมนาคมแห่งชาติ เรื่อง หลักเกณฑ์และวิธีการการควบรวมและการถือหุ้นไขว้ ในกิจการโทรคมนาคม พ.ศ. ๒๕๕๓
ในการตรวจสอบ หากปรากฏว่าผู้ขอรับใบอนุญาตไม่มีคุณสมบัติตามที่กําหนด หรือหากปรากฏ ข้อเท็จจริงภายหลังว่าผู้ขอรับใบอนุญาตที่เป็นผู้เข้าร่วมการประมูล หรือผู้ชนะการประมูล ไม่มีคุณสมบัติตามที่ กําหนด ให้คณะกรรมการตัดรายชื่อผู้ขอรับใบอนุญาตดังกล่าวออกจากการเป็นผู้ขอรับใบอนุญาต ผู้เข้าร่วม การประมูล หรือผู้ชนะการประมูล แล้วแต่กรณี

ส่วนที่ ๓ การขอรับใบอนุญาต


ข้อ ๔ ในการขอรับใบอนุญาต ผู้ขอรับใบอนุญาตต้องดําเนินการดังต่อไปนี้ ณ วันที่ยื่นคําขอ
- ๓ -

(๑) ยื่นคําขอรับใบอนุญาตตามแบบคําขอรับใบอนุญาตให้ใช้คลื่นความถี่ย่าน ๙๐๐ MHz ที่กรอก ข้อมูลครบถ้วน และแนบเอกสารหลักฐานและข้อมูล ตามที่กําหนดในภาคผนวก ก ของประกาศคณะกรรมการ กิจการกระจายเสียง กิจการโทรทัศน์ และกิจการโทรคมนาคมแห่งชาติ เรื่อง หลักเกณฑ์และวิธีการอนุญาตให้ ใช้คลื่นความถี่สําหรับกิจการโทรคมนาคม ย่าน ๘๙๕ – ๙๑๕ MHz/๙๔๐ – ๙๖๐ MHz พร้อมสําเนาจํานวน
๒ ชุด และเอกสารที่บันทึกลงสื่ออิเล็กทรอนิกส์ ณ สํานักงานคณะกรรมการกิจการกระจายเสียง กิจการ โทรทัศน์ และกิจการโทรคมนาคมแห่งชาติ (สํานักงาน) เลขที่ ๘๗ ซอยพหลโยธิน ๘ ถนนพหลโยธิน แขวงสามเสนใน เขตพญาไท กรุงเทพมหานคร ๑๐๔๐๐ พร้อมกันนี้ จะต้องจัดส่งเอกสารของผู้ขอรับ ใบอนุญาตที่กําหนดข้อห้ามที่ครบถ้วนตามที่กําหนดไว้ในประกาศคณะกรรมการกิจการกระจายเสียง กิจการ โทรทัศน์ และกิจการโทรคมนาคมแห่งชาติ เรื่อง การกําหนดข้อห้ามการกระทําที่มีลักษณะเป็นการครอบงํา กิจการโดยคนต่างด้าว พ.ศ. ๒๕๕๕ พร้อมคํารับรองซึ่งลงนามโดยผู้มีอํานาจลงนามผูกพันนิติบุคคลว่าจะไม่ ดําเนินการใด ๆ อันเป็นการขัดต่อข้อห้ามดังกล่าว ทั้งนี้ ตามแบบคําขอรับใบอนุญาตให้ใช้คลื่นความถี่ ย่าน ๙๐๐ MHz
ในกรณีที่ผู้ขอรับใบอนุญาตเป็นผู้ที่เข้าร่วมการประมูลคลื่นความถี่ย่าน ๘๙๕ – ๙๑๕ MHz/๙๔๐
– ๙๖๐ MHz ที่ผ่านมา หากประสงค์จะใช้เอกสารหลักฐานและข้อมูลที่กําหนดตาม (๑) ที่เคยได้ยื่นไว้ต่อ สํานักงานอยู่แล้ว ให้ยื่นคําขอรับใบอนุญาตพร้อมหนังสือยืนยันความถูกต้องของเอกสารหลักฐานและข้อมูล ดังกล่าว โดยไม่ต้องนําส่งเอกสารหลักฐานดังกล่าวประกอบการยื่นคําขอรับใบอนุญาตอีก
(๒) ผู้ขอรับใบอนุญาตต้องทําการรับรองตามข้อกําหนดในมาตรการข้อจํากัดพฤติกรรมสมยอม ในการตกลงราคาประมูล การรับรองว่าเมื่อได้รับใบอนุญาตให้ใช้คลื่นความถี่แล้ว ผู้ขอรับใบอนุญาตยินยอมที่ จะจัดให้มีและปฏิบัติตามแผนความรับผิดชอบต่อสังคม (Corporate Social Responsibility - CSR) ที่คณะกรรมการเห็นชอบ และลงนามรับรองในหนังสือยินยอมของผู้เข้าร่วมการประมูล
(๓) ชําระค่าพิจารณาคําขอใบอนุญาตในอัตรา ๕๐๐,๐๐๐ บาท (ห้าแสนบาทถ้วน) เป็นเงินสด หรือเช็คที่สถาบันการเงินประเภทธุรกิจธนาคารพาณิชย์ตามพระราชบัญญัติธุรกิจสถาบันการเงิน พ.ศ. ๒๕๕๑ สั่งจ่ายสํานักงาน ซึ่งเป็นเช็คลงวันที่ที่ใช้เช็คนั้นชําระต่อสํานักงาน หรือก่อนหน้านั้นไม่เกินสามวันทําการ โดยให้ถือว่าเป็นค่าพิจารณาคําขอใบอนุญาตให้ใช้คลื่นความถี่และใบอนุญาตประกอบกิจการโทรคมนาคม และสํานักงานจะไม่คืนเงินจํานวนดังกล่าวไม่ว่าในกรณีใด ๆ
(๔) วางหลักประกันการประมูลเป็นเช็คที่สถาบันการเงินประเภทธุรกิจธนาคารพาณิชย์ตาม พระราชบัญญัติธุรกิจสถาบันการเงิน พ.ศ. ๒๕๕๑ สั่งจ่ายสํานักงาน ซึ่งเป็นเช็คลงวันที่ที่ใช้เช็คนั้นชําระ ต่อสํานักงาน หรือก่อนหน้านั้นไม่เกินสามวันทําการ หรือหนังสือค้ําประกันจากสถาบันการเงินประเภท ธุรกิจธนาคารพาณิชย์ตามพระราชบัญญัติธุรกิจสถาบันการเงิน พ.ศ. ๒๕๕๑ เป็นจํานวนเงิน
๓,๗๘๓,๐๐๐,๐๐๐ บาท (สามพันเจ็ดร้อยแปดสิบสามล้านบาทถ้วน)
หากผู้ขอรับใบอนุญาตไม่ดําเนินการตามวิธีการขอรับใบอนุญาตที่คณะกรรมการกําหนด ให้สํานักงานไม่รับคําขอรับใบอนุญาต
ให้คณะกรรมการริบหลักประกันการประมูลดังกล่าว ในกรณีที่ผู้เข้าร่วมการประมูล หรือ ผู้ชนะการประมูล ไม่ปฏิบัติตามเงื่อนไขในการประมูล กฎการประมูล หรือเงื่อนไขก่อนรับใบอนุญาตที่กําหนด
ข้อ ๕ ให้สํานักงานดําเนินการพิจารณาคําขอรับใบอนุญาต ดังนี้
(๑) ให้สํานักงานพิจารณาตรวจสอบแบบคําขอรับใบอนุญาตให้ใช้คลื่นความถี่ย่าน ๙๐๐ MHz
ที่กรอกข้อมูลครบถ้วนแล้ว และเอกสารหลักฐานที่จําเป็นต้องใช้ในการพิจารณาให้ครบถ้วน
(๒) หากปรากฏว่าแบบคําขอรับใบอนุญาตให้ใช้คลื่นความถี่ย่าน ๙๐๐ MHz และเอกสารสําหรับ การพิจารณาคุณสมบัติของผู้ขอรับใบอนุญาตไม่ครบถ้วนหรือไม่เพียงพอ ให้สํานักงานแจ้งให้ผู้ขอรับใบอนุญาต
- ๔ -

จัดส่งเอกสารหลักฐานให้ครบถ้วนภายในห้าวันทําการนับจากวันที่ได้รับแจ้ง ทั้งนี้ หากครบกําหนดระยะเวลา ดังกล่าวแล้ว ผู้ขอรับใบอนุญาตยังมิได้ส่งเอกสารหลักฐานเพิ่มเติมให้ครบถ้วนตามที่ได้รับแจ้ง ให้ถือว่าผู้ขอรับ ใบอนุญาตไม่ประสงค์จะยื่นเอกสารหลักฐานเพิ่มเติม
(๓) ให้สํานักงานดําเนินการพิจารณาว่าผู้ขอรับใบอนุญาตมีคุณสมบัติตามข้อกําหนดในข้อ ๓
ครบถ้วนหรือไม่ และนําเสนอคณะกรรมการพิจารณา โดยให้แจ้งผลการพิจารณาการเป็นผู้เข้าร่วมการประมูล ให้แก่ผู้ขอรับใบอนุญาตทราบภายในสิบห้าวันนับจากวันยื่นคําขอ หรือวันที่ได้รับเอกสารหลักฐานครบถ้วน ตาม(๒) จากผู้ขอรับใบอนุญาตทุกราย โดยให้สํานักงานประกาศรายชื่อผู้เข้าร่วมการประมูลให้ทราบ เป็นการทั่วไป
ทั้งนี้ หากมีข้อสงสัยในคุณสมบัติของผู้ขอรับใบอนุญาตตามข้อกําหนดในข้อ ๓ สํานักงานอาจให้ ผู้ขอรับใบอนุญาตชี้แจงข้อมูลรายละเอียดเพิ่มเติมเพื่อประกอบการพิจารณาคุณสมบัติของผู้ขอรับใบอนุญาต
(๔) กรณีที่คณะกรรมการพิจารณาว่าผู้ขอรับใบอนุญาตรายใดไม่มีคุณสมบัติหรือไม่ได้ปฏิบัติตาม ข้อกําหนดให้ครบถ้วน ผู้ขอรับใบอนุญาตมีสิทธิอุทธรณ์ต่อคณะกรรมการเพื่อให้ทบทวนภายในสามวันทําการ นับจากวันที่ได้รับหนังสือแจ้ง โดยการอุทธรณ์ต้องแสดงเหตุผลของการอุทธรณ์และเอกสารที่เกี่ยวข้อง ให้คณะกรรมการแจ้งผลการพิจารณาภายในเจ็ดวันนับจากวันที่ได้รับอุทธรณ์ คําวินิจฉัยของคณะกรรมการ ให้ถือเป็นที่สุด
(๕) กรณีที่ผู้ขอรับใบอนุญาตมิได้รับการพิจารณาให้เป็นผู้เข้าร่วมการประมูล ให้สํานักงาน คืนหลักประกันการประมูลให้แก่ผู้ขอรับใบอนุญาตภายในสิบห้าวันนับจากวันที่ประกาศรายชื่อผู้เข้าร่วม การประมูล

ส่วนที่ ๔ การประมูล


ข้อ ๖ ให้คณะกรรมการใช้วิธีการประมูลในรูปแบบ ดังนี้
(๑) ให้คณะกรรมการเปิดประมูลคลื่นความถี่ย่าน ๙๐๐ MHz ที่จะให้อนุญาต โดยใช้วิธีการ ดําเนินการประมูลแบบหลายรอบ และราคาประมูลในแต่ละรอบจะเพิ่มขึ้นตามลําดับ (Ascending Bid Auction) ทั้งนี้ กฎการประมูลให้เป็นไปตามรายละเอียดในหมวด ๒ ของบัญชีนี้
(๒) ราคาขั้นต่ําของการอนุญาตให้ใช้คลื่นความถี่มีราคา ๗๕,๖๕๔,๐๐๐,๐๐๐ บาท (เจ็ดหมื่น ห้าพันหกร้อยห้าสิบสี่ล้านบาทถ้วน)
(๓) ในกรณีที่ผู้เข้าร่วมการประมูลมีจํานวนหนึ่งราย ให้คณะกรรมการดําเนินการประมูลตาม กระบวนการประมูลในหลักเกณฑ์นี้ต่อไป
(๔) ในกรณีที่ไม่มีผู้เข้าร่วมการประมูล ให้คณะกรรมการยกเลิกการประมูล และพิจารณา กําหนดการประมูลครั้งต่อไปตามความเหมาะสม
(๕) ให้คณะกรรมการรับรองผลการประมูลภายในเจ็ดวันนับจากวันสิ้นสุดการประมูล โดยให้ สํานักงานแจ้งผลการประมูลแก่ผู้เข้าร่วมการประมูลทุกรายทราบ และให้ประกาศรายชื่อผู้ชนะการประมูล ให้ทราบเป็นการทั่วไป ทั้งนี้ ให้สํานักงานคืนหลักประกันการประมูลให้แก่ผู้ที่ไม่ชนะการประมูลภายใน สิบห้าวันนับจากวันที่ประกาศรายชื่อผู้ชนะการประมูล
- ๕ -

(๖) กรณีที่ผู้ชนะการประมูลไม่ดําเนินการตามเงื่อนไขก่อนรับใบอนุญาตให้ถูกต้องและครบถ้วน ภายในระยะเวลาที่กําหนด ให้คณะกรรมการพิจารณาให้ผู้เข้าร่วมการประมูลที่เสนอราคาสุดท้ายต่ํากว่า ในลําดับถัดไปตามลําดับเป็นผู้ชนะการประมูลแทน
ในกรณีที่ผู้เข้าร่วมการประมูลที่เหลือเสนอราคาสุดท้ายเท่ากัน ให้คณะกรรมการดําเนินการให้มี การประมูลสําหรับผู้เข้าร่วมการประมูลดังกล่าว โดยจะเริ่มต้นการประมูลที่ราคาสุดท้ายที่ผู้เข้าร่วมการประมูล ที่เหลือเสนอ ทั้งนี้ การดําเนินการประมูลให้เป็นไปตามที่คณะกรรมการกําหนดเพิ่มเติมภายหลัง
ข้อ ๗ ผู้ชนะการประมูลจะต้องชําระเงินประมูลคลื่นความถี่ ดังนี้
(๑) ผู้ชนะการประมูลจะต้องชําระเงินประมูลคลื่นความถี่ตามราคาการประมูลสูงสุดของ ผู้ชนะการประมูล โดยแบ่งจ่ายเป็นสี่งวด ดังนี้
งวดที่หนึ่ง ชําระเงินประมูลคลื่นความถี่เป็นจํานวนเงิน ๘,๐๔๐,๐๐๐,๐๐๐ บาท (แปดพันสี่สิบ ล้านบาทถ้วน) พร้อมหนังสือค้ําประกันจากสถาบันการเงินประเภทธุรกิจธนาคารพาณิชย์ตามพระราชบัญญัติ ธุรกิจสถาบันการเงิน พ.ศ. ๒๕๕๑ เพื่อค้ําประกันการชําระเงินประมูลคลื่นความถี่ในส่วนที่เหลือภายใน เก้าสิบวันนับจากวันที่ได้รับหนังสือแจ้งเป็นผู้ชนะการประมูล
งวดที่สอง ชําระเงินประมูลคลื่นความถี่เป็นจํานวนเงิน ๔,๐๒๐,๐๐๐,๐๐๐ บาท (สี่พันยี่สิบล้าน บาทถ้วน) พร้อมหนังสือค้ําประกันจากสถาบันการเงินประเภทธุรกิจธนาคารพาณิชย์ตามพระราชบัญญัติธุรกิจ สถาบันการเงิน พ.ศ. ๒๕๕๑ เพื่อค้ําประกันการชําระเงินประมูลคลื่นความถี่งวดที่สามและงวดที่สี่ ภายใน สิบห้าวันเมื่อครบกําหนดระยะเวลาสองปีนับแต่วันที่ได้รับใบอนุญาต โดยสํานักงานจะคืนหนังสือค้ําประกัน ที่ได้นําส่งในงวดที่หนึ่งภายในสิบห้าวันนับจากวันที่ผู้รับใบอนุญาตชําระเงินประมูลคลื่นความถี่งวดที่สอง
งวดที่สาม ชําระเงินประมูลคลื่นความถี่เป็นจํานวนเงิน ๔,๐๒๐,๐๐๐,๐๐๐ บาท (สี่พันยี่สิบล้าน บาทถ้วน) พร้อมหนังสือค้ําประกันจากสถาบันการเงินประเภทธุรกิจธนาคารพาณิชย์ตามพระราชบัญญัติธุรกิจ สถาบันการเงิน พ.ศ. ๒๕๕๑ เพื่อค้ําประกันการชําระเงินประมูลคลื่นความถี่งวดที่สี่ ภายในสิบห้าวันเมื่อครบ กําหนดระยะเวลาสามปีนับแต่วันที่ได้รับใบอนุญาต โดยสํานักงานจะคืนหนังสือค้ําประกันที่ได้นําส่งใน งวดที่สองภายในสิบห้าวันนับจากวันที่ผู้รับใบอนุญาตชําระเงินประมูลคลื่นความถี่งวดที่สาม
งวดที่สี่ ชําระเงินประมูลคลื่นความถี่ส่วนที่เหลือทั้งหมด ภายในสิบห้าวันเมื่อครบกําหนด ระยะเวลาสี่ปีนับแต่วันที่ได้รับใบอนุญาต โดยสํานักงานจะคืนหนังสือค้ําประกันที่ได้นําส่งในงวดที่สาม ภายในสิบห้าวันนับจากวันที่ผู้รับใบอนุญาตชําระเงินประมูลคลื่นความถี่งวดที่สี่
ทั้งนี้ เงินประมูลคลื่นความถี่ที่ผู้ชนะการประมูลแต่ละรายต้องชําระ ยังไม่รวมภาษี ค่าธรรมเนียม ต่าง ๆ และดอกเบี้ย ตามที่กฎหมายกําหนด
(๒) กรณีที่ผู้รับใบอนุญาตไม่ชําระเงินประมูลคลื่นความถี่งวดที่สอง งวดที่สาม หรืองวดที่สี่ ให้ครบถ้วนภายในระยะเวลาที่กําหนด ผู้รับใบอนุญาตต้องชําระเงินประมูลคลื่นความถี่ส่วนเพิ่ม เป็นจํานวน เงินเท่ากับผลคูณของจํานวนเงินประมูลคลื่นความถี่ที่ค้างชําระกับอัตราดอกเบี้ยร้อยละสิบห้าต่อปี คํานวณเป็น รายวัน โดยหากพ้นกําหนดชําระเงินตามเวลาที่ระบุ จะถือว่าผู้รับใบอนุญาตกระทําผิดเงื่อนไขและ คณะกรรมการอาจพักใช้หรือเพิกถอนใบอนุญาตได้
(๓) ในการชําระเงินประมูลคลื่นความถี่งวดที่หนึ่ง ให้สํานักงานนําหลักประกันการประมูลของ ผู้ชนะการประมูลมาชําระเป็นเงินประมูลคลื่นความถี่ก่อน และให้ผู้ชนะการประมูลชําระเงินประมูล คลื่นความถี่ส่วนที่เหลือจนครบถ้วนภายในระยะเวลาที่กําหนด
- ๖ -

ส่วนที่ ๕ ข้อกําหนดในการอนุญาต


ข้อ ๘ ผู้ชนะการประมูลจะต้องดําเนินการดังต่อไปนี้ ภายในเก้าสิบวันนับแต่วันที่ได้รับหนังสือ แจ้งเป็นผู้ชนะการประมูล
(๑) ชําระเงินประมูลคลื่นความถี่งวดที่หนึ่ง พร้อมจัดส่งหนังสือค้ําประกันจากสถาบันการเงิน ประเภทธุรกิจธนาคารพาณิชย์ตามพระราชบัญญัติธุรกิจสถาบันการเงิน พ.ศ. ๒๕๕๑ เพื่อค้ําประกันการชําระ เงินประมูลคลื่นความถี่ในส่วนที่เหลือ
(๒) หากปรากฏว่าเอกสารหลักฐานและข้อมูลที่จําเป็นต้องใช้ในการอนุญาตสําหรับผู้ขอรับ ใบอนุญาตประกอบกิจการโทรคมนาคมแบบที่สามที่จัดส่งตามข้อ ๔ ของภาคผนวก ก ของประกาศ คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ เรื่อง หลักเกณฑ์และ วิธีการอนุญาตให้ใช้คลื่นความถี่สําหรับกิจการโทรคมนาคม ย่าน ๘๙๕ – ๙๑๕ MHz/๙๔๐ – ๙๖๐ MHz ไม่ถูกต้องหรือไม่เพียงพอ ผู้ชนะการประมูลจะต้องแก้ไขเอกสารหลักฐานดังกล่าวให้ครบถ้วนถูกต้องตาม รายละเอียดที่ได้รับแจ้งจากสํานักงาน
กรณีที่ผู้ชนะการประมูลไม่ดําเนินการตามเงื่อนไขก่อนรับใบอนุญาตให้ถูกต้องและครบถ้วน ภายในระยะเวลาที่กําหนด ให้ถือว่าผู้ชนะการประมูลสละสิทธิ์ที่จะได้รับใบอนุญาตให้ใช้คลื่นความถี่ ย่าน ๙๐๐ MHz คณะกรรมการจะริบหลักประกันการประมูลในข้อ ๔ และผู้ชนะการประมูลรายดังกล่าว จะต้องชําระค่าเสียหายเบื้องต้นเป็นจํานวนเงินไม่น้อยกว่า ๑๑,๓๔๘,๐๐๐,๐๐๐ บาท (หนึ่งหมื่นหนึ่งพัน สามร้อยสี่สิบแปดล้านบาทถ้วน)
ทั้งนี้ ผู้ชนะการประมูลที่ไม่ดําเนินการตามเงื่อนไขก่อนรับใบอนุญาตรายดังกล่าว และนิติบุคคลอื่น ซึ่งมีกรรมการ กรรมการผู้จัดการ หรือผู้มีอํานาจในการดําเนินงานในกิจการของนิติบุคคลนั้นเป็นบุคคล เดียวกันกับกรรมการ กรรมการผู้จัดการ หรือผู้มีอํานาจในการดําเนินงานในกิจการของผู้ชนะการประมูล ที่ไม่ดําเนินการตามเงื่อนไขก่อนรับใบอนุญาตรายดังกล่าว หรือผู้ที่มีความเกี่ยวโยงกันกับผู้ชนะการประมูล ที่ไม่ดําเนินการตามเงื่อนไขก่อนรับใบอนุญาตรายดังกล่าว โดยการเป็นผู้ถือหุ้นรายใหญ่ เป็นบริษัทย่อย เป็นบริษัทร่วม เป็นผู้มีอํานาจควบคุมหรือถูกควบคุม มีการถือหุ้นไขว้กับผู้ชนะการประมูลที่ไม่ดําเนินการตาม เงื่อนไขก่อนรับใบอนุญาตรายดังกล่าว หรือมีผู้ถือหุ้นรายใหญ่หรือผู้มีอํานาจควบคุมเป็นบุคคลเดียวกันกับ ผู้ชนะการประมูลที่ไม่ดําเนินการตามเงื่อนไขก่อนรับใบอนุญาตรายดังกล่าว ตามข้อกําหนดในข้อ ๒ ของ ประกาศคณะกรรมการกิจการโทรคมนาคมแห่งชาติ เรื่อง หลักเกณฑ์และวิธีการการควบรวมและการถือ หุ้นไขว้ในกิจการโทรคมนาคม พ.ศ. ๒๕๕๓ จะไม่สามารถยื่นขอรับใบอนุญาตให้ใช้คลื่นความถี่หรือใบอนุญาต ประกอบกิจการโทรคมนาคม ใด ๆ ได้ต่อไป จนกว่าคณะกรรมการพิจารณาอนุญาต
ข้อ ๙ ให้คณะกรรมการให้ใบอนุญาตให้ใช้คลื่นความถี่ย่าน ๙๐๐ MHz และใบอนุญาตประกอบ กิจการโทรคมนาคมแบบที่สามแก่ผู้ชนะการประมูล ภายหลังจากผู้ชนะการประมูลได้ปฏิบัติตามเงื่อนไข การดําเนินการก่อนรับใบอนุญาตครบถ้วนและถูกต้อง
ข้อ ๑๐ ให้นําความในหมวด ๕ ส่วนที่ ๒ ว่าด้วยเรื่องระยะเวลาการอนุญาต หมวด ๖ ว่าด้วยเรื่อง เงื่อนไขในการอนุญาต และหมวด ๗ ว่าด้วยเรื่องมาตรการจํากัดพฤติกรรมสมยอมในการเสนอราคาประมูล ของประกาศคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ เรื่อง หลักเกณฑ์และวิธีการอนุญาตให้ใช้คลื่นความถี่สําหรับกิจการโทรคมนาคม ย่าน ๘๙๕ – ๙๑๕ MHz/
๙๔๐ – ๙๖๐ MHz มาใช้บังคับโดยอนุโลม
- ๗ -

หมวด ๒ กฎการประมูล


๑.	วิธีการประมูล
คณะกรรมการจะเปิดประมูลชุดคลื่นความถี่ย่าน ๙๐๐ MHz	ที่จะให้อนุญาตจํานวนหนึ่งชุดขนาด
๒ x	๑๐ MHz โดยใช้วิธีการดําเนินการประมูลแบบหลายรอบ และราคาประมูลในแต่ละรอบจะเพิ่มขึ้น ตามลําดับ (Ascending Bid Auction) โดยผู้ประมูลจะต้องเสนอราคาประมูลในรอบแรก
๒.	คลื่นความถี่ที่จะนํามาประมูล และราคาประมูลรอบแรก คลื่นความถี่ที่จะนํามาประมูล และราคาประมูลรอบแรก แสดงในตารางต่อไปนี้
ย่านความถี่
ราคาประมูลรอบแรก (ล้านบาท)
๘๙๕ – ๙๐๕ MHz/๙๔๐ – ๙๕๐ MHz
๗๕,๖๕๔
๓.	รอบการประมูล ผู้เข้าร่วมการประมูลจะทราบตารางเวลาของรอบการประมูลผ่านโปรแกรมการประมูล โดยรอบการ
ประมูลแต่ละรอบประกอบด้วยสามขั้นตอน ดังนี้
๓.๑ ขั้นตอนการเสนอราคา
การประมูลแต่ละรอบจะเริ่มต้นจากขั้นตอนการเสนอราคา ซึ่งขั้นตอนการเสนอราคา มีระยะเวลา ๑๕ นาที โดยผู้เข้าร่วมการประมูลสามารถเสนอราคาสําหรับชุดคลื่นความถี่ได้ภายใน ๑๕ นาทีนี้
๓.๒ ขั้นตอนการประมวลผล ขั้นตอนการประมวลผลการเสนอราคาของผู้เข้าร่วมการประมูลจะเริ่มภายหลังจากขั้นตอนการ
เสนอราคาสิ้นสุดลง
๓.๓ ขั้นตอนการรายงานผล
ขั้นตอนการรายงานผล เป็นขั้นตอนที่ประกาศผลการเสนอราคา ราคาประมูลสําหรับชุดคลื่น ความถี่ในรอบถัดไป และข้อมูลอื่น ๆ ตามที่กําหนดในข้อ ๖. ให้ผู้เข้าร่วมการประมูลทราบล่วงหน้าเป็นเวลา
๕ นาทีก่อนที่จะเริ่มต้นขั้นตอนการเสนอราคาในการประมูลรอบต่อไป
๔.	กระบวนการประมูล
๔.๑ ราคาประมูลในแต่ละรอบ
ราคาประมูลในแต่ละรอบจะเพิ่มขึ้นรอบละ ๑๕๒,๐๐๐,๐๐๐ (หนึ่งร้อยห้าสิบสองล้านบาท ถ้วน) ทั้งนี้ หากไม่มีผู้เสนอราคาในรอบก่อนหน้า ราคาประมูลของชุดคลื่นความถี่จะไม่เปลี่ยนแปลง
๔.๒ การประมูลในรอบแรก
๔.๒.๑ ผู้เข้าร่วมการประมูลทุกรายจะต้องเสนอราคา ณ ราคาที่คณะกรรมการกําหนดในข้อ ๒.
๔.๒.๒ เกณฑ์การคัดเลือกผู้ชนะชั่วคราว มีดังนี้
กรณี
เกณฑ์
๑) กรณีมีผู้เข้าร่วมการประมูลเสนอราคา
เพียงหนึ่งราย
ถือว่าผู้เข้าร่วมการประมูลรายนั้นเป็นผู้ชนะชั่วคราว
๒) กรณีมีผู้เข้าร่วมการประมูลเสนอราคา
ตั้งแต่ สองรายขนึ  ไป
ผู้ชนะชั่วคราวจะถูกกําหนดโดยการเลือกแบบสุ่ม (random)
จากผู้เข้าร่วมการประมูลที่เสนอราคาเดียวกันในรอบนั้น ๆ
- ๘ -

๔.๒.๓ ในการประมูลรอบแรก ผู้เข้าร่วมการประมูลจะไม่สามารถใช้สิทธิในการไม่เสนอราคา (Waiver) และกรณีที่ผู้เข้าร่วมการประมูลไม่เสนอราคา จะถือว่าผู้เข้าร่วมการประมูลไม่ปฏิบัติตามเงื่อนไขใน การประมูล และพ้นจากสถานะผู้เข้าร่วมการประมูล โดยคณะกรรมการสงวนสิทธิ์ในการริบหลักประกันการ ประมูลของผู้เข้าร่วมการประมูลรายดังกล่าว
๔.๓ การประมูลตั้งแต่รอบที่สองเป็นต้นไป
๔.๓.๑ ในแต่ละรอบการประมูล ผู้เข้าร่วมการประมูลจะต้องดําเนินการดังนี้
๑) กรณีที่ผู้เข้าร่วมการประมูลเป็นผู้ชนะชั่วคราว ผู้เข้าร่วมการประมูลสามารถเสนอ ราคาเพิ่มขึ้นได้ และหากไม่เสนอราคาจะถือว่าผู้เข้าร่วมการประมูลยืนยันราคาเดิม
๒) กรณีที่ผู้เข้าร่วมการประมูลไม่ได้เป็นผู้ชนะชั่วคราว จะต้องดําเนินการอย่างใดอย่าง
หนึ่ง ดังน
๒.๑)	เสนอราคา
๒.๒) ใช้สิทธิในการไม่เสนอราคา หากผู้เข้าร่วมการประมูลไม่ดําเนินการตามข้อกําหนดข้างต้นและไม่มีสิทธิในการไม่
เสนอราคาเหลืออยู่ จะถือว่าผู้เข้าร่วมการประมูลรายดังกล่าวสิ้นสิทธิในการเสนอราคาในรอบต่อ ๆ ไป
๔.๓.๒ กรณีที่ผู้เข้าร่วมการประมูลไม่ได้เป็นผู้ชนะชั่วคราวและยังมีสิทธิในการไม่เสนอราคา เหลืออยู่ ผู้เข้าร่วมการประมูลสามารถแจ้งไม่ใช้สิทธิในการไม่เสนอราคาได้ ซึ่งผู้เข้าร่วมประมูลรายดังกล่าวจะ สิ้นสิทธิในการเสนอราคาและสิทธิในการไม่เสนอราคาในรอบต่อ ๆ ไป
๔.๓.๓ เกณฑ์การคัดเลือกผู้ชนะชั่วคราวมีดังนี้
กรณี
เกณฑ์
๑) กรณีมีผู้เข้าร่วมการประมูลเสนอราคา
เพียงหน่ึงราย
ถือว่าผู้เข้าร่วมการประมูลรายนั้นเป็นผู้ชนะช่วคราว
๒) กรณีมีผู้เข้าร่วมการประมูลเสนอราคา
ตงั แต่สองรายขึ้นไป
ผู้ชนะชั่วคราวจะถูกกําหนดโดยการเลือกแบบสุ่ม (random)
จากผู้เข้าร่วมการประมูลที่เสนอราคาเดียวกันในรอบนั้น ๆ
๓) กรณีไม่มีการเสนอราคา แต่มีผู้ชนะ ชว่ คราว
ให้ผู้ท่ีมีสถานะเป็นผู้ชนะชั่วคราวยังคงเป็นผู้ชนะช่ัวคราว ต่อไป
๕.	สิทธิในการไม่เสนอราคา (Waiver)
๕.๑ ผู้เข้าร่วมการประมูลแต่ละรายสามารถใช้สิทธิในการไม่เสนอราคาได้ไม่เกินสามครั้งตลอดการ ประมูล ทั้งนี้ ในการประมูลรอบแรก ผู้เข้าร่วมการประมูลแต่ละรายไม่สามารถใช้สิทธิในการไม่เสนอราคา และ จะต้องเสนอราคา และในการประมูลตั้งแต่รอบที่สองเป็นต้นไป ผู้เข้าร่วมการประมูลที่เป็นผู้ชนะชั่วคราวไม่ สามารถใช้สิทธิในการไม่เสนอราคาได้
๕.๒ ในการประมูลตั้งแต่รอบที่สองเป็นต้นไป ผู้เข้าร่วมการประมูลที่ไม่ได้เป็นผู้ชนะชั่วคราวและยังมี สิทธิในการไม่เสนอราคาเหลืออยู่ สามารถใช้สิทธิในการไม่เสนอราคาได้สองวิธี ได้แก่
๕.๒.๑ แจ้งใช้สิทธิในการไม่เสนอราคา หรือ
๕.๒.๒ ไม่เสนอราคาภายในระยะเวลาตามที่กําหนดในขั้นตอนการเสนอราคา ซึ่งสิทธิในการไม่ เสนอราคาจะถูกใช้โดยอัตโนมัติ
ทั้งนี้ ผู้เข้าร่วมการประมูลที่ไม่ได้เป็นผู้ชนะชั่วคราวและยังมีสิทธิในการไม่เสนอราคาเหลืออยู่ สามารถแจ้งไม่ใช้สิทธิในการไม่เสนอราคาได้ ซึ่งผู้เข้าร่วมประมูลรายดังกล่าวจะสิ้นสิทธิในการเสนอราคาและ สิทธิในการไม่เสนอราคาในรอบต่อ ๆ ไป
- ๙ -

๖.	การเปิดเผยข้อมูล
ในขั้นตอนการรายงานผลของแต่ละรอบการประมูล ผู้เข้าร่วมการประมูลแต่ละรายจะได้รับแจ้ง ข้อมูล เช่น
๖.๑ ราคาประมูลของรอบถัดไป
๖.๒ จํานวนการเสนอราคาในรอบการประมูลที่สิ้นสุดลง
๖.๓ สถานะการเป็นผู้ชนะชั่วคราวของชุดคลื่นความถี่
๖.๔ จํานวนสิทธิในการไม่เสนอราคาของตนเองที่เหลืออยู่
๗.	การสิ้นสิทธิในการประมูล ผู้เข้าร่วมการประมูลจะสิ้นสิทธิในการประมูลในกรณีดังนี้
๗.๑ กรณีที่ในการประมูลรอบแรก ผู้เข้าร่วมการประมูลไม่เสนอราคาจะถือว่าผู้เข้าร่วมการประมูล ไม่ปฏิบัติตามเงื่อนไขในการประมูล และพ้นจากสถานะเป็นผู้เข้าร่วมการประมูล โดยคณะกรรมการสงวนสิทธิ์ ในการริบหลักประกันการประมูลของผู้เข้าร่วมการประมูลรายดังกล่าว
๗.๒ ในการประมูลตั้งแต่รอบที่สองเป็นต้นไป กรณีที่ผู้เข้าร่วมการประมูลที่ไม่ได้เป็นผู้ชนะชั่วคราว ไม่ดําเนินการตามข้อกําหนดในข้อ ๔.๓.๑ และไม่มีสิทธิในการไม่เสนอราคาเหลืออยู่ จะถือว่าผู้เข้าร่วมการ ประมูลรายดังกล่าวสิ้นสิทธิในการเสนอราคาในรอบต่อ ๆ ไป
๗.๓ ในการประมูลตั้งแต่รอบที่สองเป็นต้นไป กรณีผู้เข้าร่วมการประมูลที่ไม่ได้เป็นผู้ชนะชั่วคราว และยังมีสิทธิในการไม่เสนอราคาเหลืออยู่แจ้งไม่ใช้สิทธิในการไม่เสนอราคา ผู้เข้าร่วมประมูลรายดังกล่าวจะสิ้น สิทธิในการเสนอราคาและสิทธิในการไม่เสนอราคาในรอบต่อ ๆ ไป
๘.	การสิ้นสุดการประมูล การประมูลชุดคลื่นความถี่จะสิ้นสุดลงในรอบการประมูลที่ไม่มีผู้เข้าร่วมการประมูลเสนอราคา และ
ไม่มีผู้เข้าร่วมการประมูลใช้สิทธิในการไม่เสนอราคา โดยผู้ชนะชั่วคราวในรอบที่การประมูลสิ้นสุดลงจะถือเป็น ผู้ชนะการประมูล
คณะกรรมการจะประกาศผลการประมูลตามลําดับราคาสุดท้ายที่ผู้เข้าร่วมการประมูลแต่ละราย เสนอ โดยคณะกรรมการจะนําผลการประมูลดังกล่าวไปใช้ประกอบการดําเนินการในข้อ ๖ (๖) ของหลักเกณฑ์ นี้
การประมูลจะสิ้นสุดลงเมื่อผู้ชนะการประมูลลงนามรับรองราคาสุดท้ายและลําดับราคาสุดท้ายที่ตน เสนอ และคณะกรรมการประกาศผลการประมูล ณ วันที่การประมูลคลื่นความถี่สิ้นสุด
๙.	ข้อสงวนสิทธิ์
กรณีที่มีเหตุสุดวิสัยหรือเหตุจําเป็นอื่น ซึ่งทําให้ไม่สามารถดําเนินการประมูลตามกฎการประมูลนี้ได้ คณะกรรมการสงวนสิทธิ์ในการปรับเปลี่ยนรูปแบบ กระบวนการ วิธีการ และกฎการประมูล รวมทั้งการหยุด พัก หรือยกเลิกการประมูล
- ๑๐ -

หมวด ๓ กําหนดการประมูลคลื่นความถี่ย่าน ๙๐๐ MHz




ขั้นตอนการดําเนินการ
กรอบเวลา
ประกาศเชิญชวนผู้สนใจเข้าร่วมการประมูล
๑๒ เมษายน – ๑๗ พฤษภาคม ๒๕๕๙
ยื่นคําขอเพื่อเข้าร่วมการประมูลคลื่นความถี่
๑๘ พฤษภาคม ๒๕๕๙
พิจารณาคุณสมบัติผู้มีสิทธิเขาร่วมการประมูล
๑๙ – ๒๒ พฤษภาคม ๒๕๕๙
ประกาศผลผู้เข้าร่วมการประมูล
๒๓ พฤษภาคม ๒๕๕๙
เตรียมความพร้อมสําหรับผู้เข้าร่วมการประมูล
๒๕ พฤษภาคม ๒๕๕๙
วันประมูล
๒๗ พฤษภาคม ๒๕๕๙
