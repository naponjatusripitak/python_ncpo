หน้า	๔๘
เล่ม	๑๓๒	ตอนพิเศษ	๑	ง	ราชกิจจานุเบกษา	๕	มกราคม	๒๕๕๘
คําสั่งหัวหน้าคณะรักษาความสงบแห่งชาติ
ที่ ๑/๒๕๕๗
เรื่อง การได้มาซึ่งสมาชิกสภาท้องถิ่นหรือผู้บริหารท้องถิ่นเป็นการชั่วคราว


ตามที่มีประกาศคณะรักษาความสงบแห่งชาติที่ ๘๕/๒๕๕๗ เรื่อง การได้มาซึ่งสมาชิกสภาท้องถิ่น หรือผู้บริหารท้องถิ่นเป็นการชั่วคราว ลงวันที่ ๑๐ กรกฎาคม พุทธศักราช ๒๕๕๗ ให้งดการจัดให้มี การเลือกตั้งสมาชิกสภาท้องถิ่นหรือผู้บริหารท้องถิ่นที่ครบวาระหรือพ้นจากตําแหน่งตามกฎหมายว่าด้วย การจัดตั้งองค์กรปกครองส่วนท้องถิ่นจนกว่าจะมีประกาศเปลี่ยนแปลง เพราะสถานการณ์ยังไม่อาจจัดให้มี การเลือกตั้งสมาชิกสภาท้องถิ่นหรือผู้บริหารท้องถิ่นได้โดยเรียบร้อย โดยในระหว่างนี้ ให้ดําเนินการ เพื่อให้ได้มาซึ่งสมาชิกสภาท้องถิ่นหรือผู้บริหารท้องถิ่นโดยวิธีตั้งคณะกรรมการสรรหาเพื่อคัดเลือกบุคคล ที่มีความรู้และความสามารถในด้านต่าง ๆ เข้ามาทําหน้าที่สมาชิกสภาท้องถิ่นไปพลางก่อน ส่วนตําแหน่ง ผู้บริหารท้องถิ่นที่ครบวาระให้ปลัดองค์กรปกครองส่วนท้องถิ่นปฏิบัติหน้าที่นายกองค์กรปกครองส่วนท้องถิ่น ตามที่กฎหมายกําหนดไวแล้วนั้น
บัดนี้ คณะรักษาความสงบแห่งชาติเห็นว่าปัจจุบันประชาชนในท้องถิ่นและองค์กรปกครอง
ส่วนท้องถิ่นได้ให้ความร่วมมือเป็นอย่างดีในการแก้ไขปัญหาของประเทศ สถานการณ์จึงได้คลี่คลาย ดังนั้น เพื่อให้เกิดความร่วมมือในการปฏิรูป การส่งเสริมความสามัคคีและความสมานฉันท์ของประชาชนในชาติ ให้มากยิ่งขึ้น จึงสมควรให้สมาชิกสภาท้องถิ่นหรือผู้บริหารท้องถิ่นที่มาจากการเลือกตั้งของประชาชน แต่เดิมมีส่วนรับผิดชอบในฐานะตัวแทนของประชาชนในการแก้ปัญหาและพัฒนาท้องถิ่นอันจะเป็น การตอบสนองความต้องการของประชาชนในท้องถิ่นในสถานการณ์ที่ยังไม่อาจจัดให้มีการเลือกตั้งได้ ทั้งยังเป็นการสร้างสภาพแวดล้อมอันจําเป็นเพื่อประโยชน์ในการพัฒนาระบอบประชาธิปไตยขั้นพื้นฐาน ซึ่งใกล้ชิดกับประชาชนที่สุด
อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว)
พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของคณะรักษาความสงบแห่งชาติ จึงมีคําสั่ง ดังต่อไปนี้
ข้อ ๑ กรณีกรุงเทพมหานครและเมืองพัทยา โดยที่กรุงเทพมหานครและเมืองพัทยา เป็นองค์กรปกครองส่วนท้องถิ่นรูปแบบพิเศษซึ่งมีระเบียบบริหารราชการแตกต่างจากการปกครองท้องถิ่นอื่น ๆ และจําเป็นต้องประสานงานกับราชการส่วนกลางทั้งในด้านการพัฒนาเศรษฐกิจ สังคม และการเมือง การปกครอง ตลอดจนการต่างประเทศอย่างใกล้ชิด จึงมิให้คําสั่งนี้มีผลบังคับกับกรุงเทพมหานคร
หน้า	๔๙
เล่ม	๑๓๒	ตอนพิเศษ	๑	ง	ราชกิจจานุเบกษา	๕	มกราคม	๒๕๕๘
และเมืองพัทยา และให้สมาชิกสภาท้องถิ่นหรือผู้บริหารท้องถิ่นในองค์กรปกครองส่วนท้องถิ่นดังกล่าว ที่ได้รับการคัดเลือกเข้ามาดํารงตําแหน่งตามประกาศคณะรักษาความสงบแห่งชาติ ที่ ๘๕/๒๕๕๗ เรื่อง การได้มาซึ่งสมาชิกสภาท้องถิ่นหรือผู้บริหารท้องถิ่นเป็นการชั่วคราว ลงวันที่ ๑๐ กรกฎาคม พุทธศักราช ๒๕๕๗ และประกาศคณะรักษาความสงบแห่งชาติ ที่ ๘๖/๒๕๕๗ เรื่อง การได้มาซึ่ง สมาชิกสภากรุงเทพมหานครและสมาชิกสภาเขตเป็นการชั่วคราว ลงวันที่ ๑๐ กรกฎาคม พุทธศักราช ๒๕๕๗ ซึ่งยังปฏิบัติหน้าที่อยู่ในวันที่คําสั่งนี้ใช้บังคับยังคงดํารงตําแหน่งและปฏิบัติหน้าที่ต่อไป
ในกรณีที่ตําแหน่งตามวรรคหน่ึงว่างลงให้ดําเนินการตามประกาศคณะรักษาความสงบแห่งชาติ
ที่ ๘๕/๒๕๕๗ ฯ และประกาศคณะรักษาความสงบแห่งชาติ ที่ ๘๖/๒๕๕๗ ฯ ต่อไป
ข้อ ๒ กรณีสมาชิกสภาท้องถิ่นในองค์กรปกครองส่วนท้องถิ่นอื่น ๆ ที่จะพ้นจากตําแหน่ง ให้สมาชิกสภาท้องถิ่นในองค์กรปกครองส่วนท้องถิ่นทุกแห่งที่ต้องพ้นจากตําแหน่งเนื่องจากครบวาระ ตามกฎหมายว่าด้วยการจัดตั้งองค์กรปกครองส่วนท้องถิ่นตั้งแต่วันที่ ๑ มกราคม พ.ศ. ๒๕๕๘ เป็นต้นไป ยังคงอยู่ในตําแหน่งเพื่อปฏิบัติหน้าที่ต่อไป โดยให้มีจํานวนตามกฎหมายว่าด้วยการจัดตั้งองค์กรปกครอง ส่วนท้องถิ่นนั้น
ในกรณีที่สมาชิกสภาท้องถิ่นมีจํานวนไม่ครบตามวรรคหนึ่งหรือพ้นจากตําแหน่งในภายหลัง เพราะเหตุอื่นนอกจากครบวาระ ให้สภาท้องถิ่นประกอบด้วยสมาชิกสภาท้องถิ่นนั้น ๆ เท่าที่มีอยู่ โดยไม่ต้องดําเนินการคัดเลือกสมาชิกสภาท้องถิ่นแทนตําแหน่งที่ว่าง เว้นแต่ในกรณีที่สมาชิกสภาท้องถิ่น เหลืออยู่ไม่ถึงกึ่งหนึ่งของจํานวนสมาชิกสภาท้องถิ่นตามกฎหมายว่าด้วยการจัดตั้งองค์กรปกครองส่วนท้องถิ่น หรือมีการยุบสภาท้องถิ่น ให้ดําเนินการเพื่อให้ได้มาซึ่งสมาชิกสภาท้องถิ่นตามประกาศคณะรักษา ความสงบแห่งชาติ ที่ ๘๕/๒๕๕๗ ฯ
ข้อ ๓ กรณีสมาชิกสภาทองถิ่นในองค์กรปกครองส่วนท้องถิ่นอื่น ๆ พ้นจากตําแหน่งไปก่อนแล้ว ให้สมาชิกสภาท้องถิ่นในองค์กรปกครองส่วนท้องถิ่นทุกแห่งชุดสุดท้ายที่พ้นจากตําแหน่งเนื่องจากครบวาระ ก่อนวันที่ ๑ มกราคม พ.ศ. ๒๕๕๘ และประสงค์จะกลับเข้าดํารงตําแหน่งสมาชิกสภาท้องถิ่น มารายงานตัวต่อประธานกรรมการสรรหาตามข้อ ๕ ของประกาศคณะรักษาความสงบแห่งชาติ ที่ ๘๕/๒๕๕๗ ฯ ภายในวันที่ ๑๑ มกราคม พ.ศ. ๒๕๕๘ และให้กลับเข้าดํารงตําแหน่งสมาชิกสภาท้องถิ่นได้นับแต่ วันที่ประธานกรรมการสรรหาประกาศแต่งตั้งให้เป็นสมาชิกสภาท้องถิ่น และให้สมาชิกสภาท้องถิ่น ที่เคยได้รับการประกาศแต่งตั้งตามประกาศคณะรักษาความสงบแห่งชาติดังกล่าวพ้นจากตําแหน่งตั้งแต่ วนที่ประธานกรรมการสรรหาประกาศแต่งตั้งสมาชิกสภาท้องถิ่นขึ้นใหม่
ในกรณีสมาชิกสภาท้องถิ่นที่มารายงานตัวตามวรรคหนึ่งผู้ใดขาดคุณสมบัติหรือมีลักษณะ ต้องห้ามตามกฎหมายว่าด้วยการจัดตั้งองค์กรปกครองส่วนท้องถิ่นและกฎหมายว่าด้วยการเลือกตั้ง สมาชิกสภาท้องถิ่นหรือผู้บริหารท้องถิ่น เพราะเหตุไปดํารงตําแหน่งอื่น หากสมาชิกสภาท้องถิ่นผู้นั้น ประสงค์จะดํารงตําแหน่งสมาชิกสภาท้องถิ่นต้องลาออกจากการดํารงตําแหน่งอื่นนั้นพร้อมแสดงหลักฐาน การพ้นจากตําแหน่งนั้นต่อประธานกรรมการสรรหาภายในวันที่ ๑๑ มกราคม พ.ศ. ๒๕๕๘
หน้า	๕๐
เล่ม	๑๓๒	ตอนพิเศษ	๑	ง	ราชกิจจานุเบกษา	๕	มกราคม	๒๕๕๘
ในกรณีที่สมาชิกสภาท้องถิ่นตามวรรคหนึ่งมีไม่ครบจํานวนตามกฎหมายว่าด้วยการจัดตั้งองค์กร ปกครองส่วนท้องถิ่นไม่ว่าด้วยเหตุใด หากยังมีจํานวนตั้งแต่กึ่งหนึ่งขึ้นไปให้ประธานกรรมการสรรหา ดําเนินการแต่งตั้งตามวรรคหนึ่งต่อไป หากมีจํานวนไม่ถึงกึ่งหนึ่งให้สมาชิกสภาท้องถิ่นซึ่งได้รับ การคัดเลือกและแต่งตั้งตามประกาศคณะรักษาความสงบแห่งชาติ ที่ ๘๕/๒๕๕๗ ฯ ยังคงปฏิบัติหน้าที่ ต่อไป
ข้อ ๔ กรณีสมาชิกสภาท้องถิ่นมีจํานวนไม่ถึงกึ่งหนึ่ง ในกรณีตามข้อ ๓ ที่สมาชิก สภาท้องถิ่นใดมีสมาชิกสภาท้องถิ่นเหลืออยู่ไม่ถึงกึ่งหนึ่งของจํานวนสมาชิกสภาท้องถิ่นตามกฎหมาย ว่าด้วยการจัดตั้งองค์กรปกครองท้องถิ่น ให้ถือว่าสมาชิกภาพของสมาชิกสภาท้องถิ่นที่เหลืออยู่นั้น เป็นอันสิ้นสุดลงนับแต่วันที่จํานวนสมาชิกสภาท้องถิ่นเหลือไม่ถึงกึ่งหนึ่ง หรือในกรณีที่มีการยุบสภาท้องถิ่นใด ในกรณีเช่นว่านี้ให้ดําเนินการเพื่อให้ได้มาซึ่งสมาชิกสภาท้องถิ่นตามประกาศคณะรักษาความสงบแห่งชาติ         ที่ ๘๕/๒๕๕๗ ฯ
ข้อ ๕ กรณีผู้บริหารท้องถิ่นที่จะพ้นจากตําแหน่ง ให้ผู้บริหารท้องถิ่นที่ต้องพ้นจากตําแหน่ง เนื่องจากครบวาระตามกฎหมายว่าด้วยการจัดตั้งองค์กรปกครองส่วนท้องถิ่น ตั้งแต่วันที่ ๑ มกราคม พ.ศ. ๒๕๕๘ เป็นต้นไป ยังคงอยู่ในตําแหน่งเพื่อปฏิบัติหน้าที่ต่อไปจนกว่าคณะกรรมการการเลือกตั้ง จะได้มีประกาศให้มีการเลือกตั้งตามกฎหมายว่าด้วยการเลือกตั้งสมาชิกสภาท้องถิ่นหรือผู้บริหารท้องถิ่น
ในกรณีที่ผู้บริหารท้องถิ่นพ้นจากตําแหน่งเพราะเหตุอื่นนอกจากครบวาระให้ดําเนินการเพื่อให้ ได้มาซึ่งผู้บริหารท้องถิ่นโดยให้ดําเนินการตามข้อ  ๑๑   ของประกาศคณะรักษาความสงบแห่งชาติ ที่ ๘๕/๒๕๕๗ ฯ
ข้อ ๖ กรณีผู้บริหารท้องถิ่นพ้นจากตําแหน่งไปก่อนแล้ว ให้ผู้บริหารท้องถิ่นชุดสุดท้าย ที่พ้นจากการดํารงตําแหน่งเนื่องจากครบวาระก่อนวันที่ ๑ มกราคม พ.ศ. ๒๕๕๘ และประสงค์ จะกลับเข้าดํารงตําแหน่งผู้บริหารท้องถิ่นมารายงานตัวต่อประธานกรรมการสรรหาตามข้อ ๕ ของประกาศคณะรักษาความสงบแห่งชาติ ที่ ๘๕/๒๕๕๗ ฯ ภายในวันที่ ๑๑ มกราคม พ.ศ. ๒๕๕๘ และให้กลับเข้าดํารงตําแหน่งผู้บริหารท้องถิ่นได้นับแต่วันที่ประธานกรรมการสรรหาประกาศแต่งตั้ง ให้เป็นผู้บริหารท้องถิ่น และให้ปลัดองค์กรปกครองส่วนท้องถิ่นยุติการปฏิบัติหน้าที่ตั้งแต่วันที่ประธาน กรรมการสรรหาประกาศแต่งตั้งผู้บริหารท้องถิ่นดังกล่าว
ในกรณีที่ผู้บริหารท้องถิ่นที่มารายงานตัวตามวรรคหนึ่งผู้ใดขาดคุณสมบัติหรือมีลักษณะ ต้องห้ามตามกฎหมายว่าด้วยการจัดตั้งองค์กรปกครองส่วนท้องถิ่นและกฎหมายว่าด้วยการเลือกตั้ง สมาชิกสภาท้องถิ่นหรือผู้บริหารท้องถิ่น เพราะเหตุไปดํารงตําแหน่งอื่น หากผู้บริหารท้องถิ่นผู้นั้น ประสงค์จะดํารงตําแหน่งผู้บริหารท้องถิ่นต้องลาออกจากการดํารงตําแหน่งอื่นนั้นพร้อมแสดงหลักฐาน การพ้นจากตําแหน่งนั้นต่อประธานกรรมการสรรหาภายในวันที่ ๑๑ มกราคม พ.ศ. ๒๕๕๘
หน้า	๕๑
เล่ม	๑๓๒	ตอนพิเศษ	๑	ง	ราชกิจจานุเบกษา	๕	มกราคม	๒๕๕๘
ข้อ ๗ การตรวจสอบคุณสมบัติและลักษณะต้องห้ามเพื่อแต่งตั้งเป็นสมาชิกสภาท้องถิ่น และผู้บริหารท้องถิ่น ก่อนประธานกรรมการสรรหาจะแต่งตั้งตามข้อ ๓ และข้อ ๖ ให้ส่งรายชื่อบุคคล ที่จะแต่งตั้งให้คณะกรรมการการเลือกตั้งตรวจสอบคุณสมบัติและลักษณะต้องห้ามของสมาชิกสภาท้องถิ่น และผู้บริหารท้องถิ่นตามกฎหมายว่าด้วยการจัดตั้งองค์กรปกครองส่วนท้องถิ่นและกฎหมายว่าด้วย การเลือกตั้งสมาชิกสภาท้องถิ่นหรือผู้บริหารท้องถิ่น โดยประธานกรรมการสรรหาต้องส่งรายชื่อบุคคล ที่จะแต่งตั้งให้คณะกรรมการการเลือกตั้งตรวจสอบภายในวันที่ ๑๔ มกราคม พ.ศ. ๒๕๕๘ และให้ คณะกรรมการการเลือกตั้งพิจารณาให้แล้วเสร็จภายในสามสิบวันนับแต่วันที่ได้รับรายชื่อ
ให้ประธานกรรมการสรรหาออกประกาศแต่งตั้งสมาชิกสภาท้องถิ่นหรือผู้บริหารท้องถิ่นภายใน สามวันนับแต่วันที่ได้รับแจ้งผลการตรวจสอบ และให้ถือว่าผู้ที่ได้รับการประกาศแต่งตั้งนั้นเป็นสมาชิก สภาท้องถิ่นหรือผู้บริหารท้องถิ่นตามกฎหมายว่าด้วยการจัดตั้งองค์กรปกครองส่วนท้องถิ่นนั้นนับแต่ วันประกาศแต่งตั้ง
ข้อ ๘ วาระของสมาชิกสภาท้องถิ่นและผู้บริหารท้องถิ่น ให้สมาชิกสภาท้องถิ่นตามข้อ ๒ และข้อ ๓ และผู้บริหารท้องถิ่นตามข้อ ๕ และข้อ ๖ ดํารงตําแหน่งจนกว่าคณะกรรมการ การเลือกตั้งจะประกาศให้มีการเลือกตั้ง ในกรณีที่คณะรักษาความสงบแห่งชาติยังอยู่ในตําแหน่ง การประกาศให้มีการเลือกตั้งให้กระทําได้โดยความเห็นชอบร่วมกันระหว่างคณะรักษาความสงบแห่งชาติ และคณะกรรมการการเลือกตั้ง
ข้อ ๙ สิทธิประโยชน์และค่าตอบแทนของสมาชิกสภาท้องถิ่นและผู้บริหารท้องถิ่นที่ได้รับ แต่งตั้งให้ปฏิบัติหน้าที่ต่อไป ให้สมาชิกสภาท้องถิ่นและผู้บริหารท้องถิ่นที่ประธานกรรมการสรรหา ประกาศแต่งตั้งตามคําสั่งนี้ ได้รับเงินเดือน เงินค่าตอบแทน ค่าตอบแทน และประโยชน์ตอบแทน อย่างอื่นตามกฎหมายและระเบียบกระทรวงมหาดไทยดังต่อไปนี้แล้วแต่กรณี
(๑) ระเบียบกระทรวงมหาดไทยว่าด้วยเงินเดือนและค่าตอบแทนนายกองค์การบริหารส่วนจังหวัด รองนายกองค์การบริหารส่วนจังหวัด ประธานสภาองค์การบริหารส่วนจังหวัด รองประธานสภาองค์การ บริหารส่วนจังหวัด สมาชิกสภาองค์การบริหารส่วนจังหวัด เลขานุการนายกองค์การบริหารส่วนจังหวัด ที่ปรึกษานายกองค์การบริหารส่วนจังหวัด และกรรมการสภาองค์การบริหารส่วนจังหวัด
(๒) ระเบียบกระทรวงมหาดไทยว่าด้วยเงินเดือน เงินค่าตอบแทน และประโยชน์ตอบแทน อย่างอื่นของนายกเทศมนตรี รองนายกเทศมนตรี ประธานสภาเทศบาล รองประธานสภาเทศบาล สมาชิกสภาเทศบาล เลขานุการนายกเทศมนตรี ที่ปรึกษานายกเทศมนตรี และการจ่ายค่าเบี้ยประชุม กรรมการสภาเทศบาล
(๓) ระเบียบกระทรวงมหาดไทยว่าด้วยเงินค่าตอบแทนนายกองค์การบริหารส่วนตําบล รองนายกองค์การบริหารส่วนตําบล ประธานสภาองค์การบริหารส่วนตําบล รองประธานสภาองค์การ บริหารส่วนตําบล สมาชิกสภาองค์การบริหารส่วนตําบล เลขานุการนายกองค์การบริหารส่วนตําบล และเลขานุการสภาองค์การบริหารส่วนตําบล
หน้า	๕๒
เล่ม	๑๓๒	ตอนพิเศษ	๑	ง	ราชกิจจานุเบกษา	๕	มกราคม	๒๕๕๘
ข้อ ๑๐ สิทธิประโยชน์และค่าตอบแทนของสมาชิกสภาท้องถิ่นและผู้บริหารท้องถิ่นที่มาจาก การสรรหาและแต่งตั้ง ให้สมาชิกสภาท้องถิ่นและผู้บริหารท้องถิ่นที่ประธานกรรมการสรรหาประกาศ แต่งตั้งตามประกาศคณะรักษาความสงบแห่งชาติ ที่ ๘๕/๒๕๕๗ ฯ ได้รับเงินเดือน เงินค่าตอบแทน ค่าตอบแทน และประโยชน์ตอบแทนอย่างอื่นตามระเบียบกระทรวงมหาดไทย ทั้งนี้ ตลอดเวลา ที่ปฏิบัติหน้าที่
ข้อ ๑๑ การพ้นจากตําแหน่งของสมาชิกสภาท้องถิ่นและผู้บริหารท้องถิ่นด้วยเหตุอื่นนอกจากครบวาระ ให้สมาชิกสภาท้องถิ่นและผู้บริหารท้องถิ่นซึ่งเข้าปฏิบัติหน้าที่ตามประกาศคณะรักษาความสงบแห่งชาติ ที่ ๘๕/๒๕๕๗ ฯ ประกาศคณะรักษาความสงบแห่งชาติ ที่ ๘๖/๒๕๕๗ ฯ และคําสั่งหัวหน้าคณะ รักษาความสงบแห่งชาติฉบับนี้ ปฏิบัติหน้าที่ให้เป็นไปตามกฎหมายและหลักธรรมาภิบาลเพ่ือประโยชน์ ของประชาชนในท้องถิ่น ในกรณีที่ตรวจสอบพบว่า สมาชิกสภาท้องถิ่นหรือผู้บริหารท้องถิ่นผู้ใดทุจริต ต่อหน้าที่หรือหากให้ปฏิบัติหน้าที่ต่อไปจะเกิดความเสียหายต่อทางราชการหรือท้องถิ่นนั้นอย่างร้ายแรง หัวหน้าคณะรักษาความสงบแห่งชาติมีอํานาจสั่งให้สมาชิกสภาท้องถิ่นหรือผู้บริหารท้องถิ่นผู้นั้นพ้นจาก ตําแหน่งได้ และในกรณีที่สั่งให้ผู้บริหารท้องถิ่นพ้นจากตําแหน่ง หัวหน้าคณะรักษาความสงบแห่งชาติ จะแต่งตั้งผู้ที่เหมาะสมเป็นผู้บริหารท้องถิ่นแทน หรือจะสั่งให้ดําเนินการตามข้อ ๑๑ ของประกาศ คณะรักษาความสงบแห่งชาติ ที่ ๘๕/๒๕๕๗ ฯ ก็ได้
ทั้งนี้ ตั้งแต่บัดนี้เป็นต้นไป

สั่ง ณ วันที่ ๒๕ ธันวาคม พ.ศ. ๒๕๕๗ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
