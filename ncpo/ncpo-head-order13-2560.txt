หน้า	๑๔
เล่ม	๑๓๔	ตอนพิเศษ	๗๒	ง	ราชกิจจานุเบกษา	๘	มีนาคม	๒๕๖๐
คําสั่งหัวหน้าคณะรักษาความสงบแห่งชาติ
ที่ ๑๓/๒๕๖๐
เรื่อง แต่งตั้งบุคคลเป็นกรรมการในคณะกรรมการนโยบายพลังงานแห่งชาติ


ตามที่ได้มีการปรับปรุงองค์ประกอบของคณะกรรมการนโยบายพลังงานแห่งชาติโดยคําสั่ง หัวหน้าคณะรักษาความสงบแห่งชาติ ที่ ๒/๒๕๕๘ เรื่อง เปลี่ยนแปลงองค์ประกอบคณะกรรมการ นโยบายพลังงานแห่งชาติ ตามคําสั่งหัวหน้าคณะรักษาความสงบแห่งชาติ ที่ ๕๔/๒๕๕๗ ลงวันที่ ๑๖ มีนาคม   ๒๕๕๘    และต่อมาได้มีการแก้ไขเพิ่มเติมโดยคําสั่งหัวหน้าคณะรักษาความสงบแห่งชาติ ที่ ๓๓/๒๕๕๘ เรื่อง เปลี่ยนแปลงองค์ประกอบของคณะกรรมการนโยบายพลังงานแห่งชาติ ตามคําสั่ง หัวหน้าคณะรักษาความสงบแห่งชาติ ที่ ๒/๒๕๕๘ ลงวันที่ ๒๑ กันยายน พุทธศักราช ๒๕๕๘ นั้น
โดยที่ได้มีประกาศพระราชโองการโปรดเกล้าโปรดกระหม่อมให้รัฐมนตรีพ้นจากความเป็นรัฐมนตรี และแต่งตั้งรัฐมนตรี ลงวันที่ ๑๕ ธันวาคม พุทธศักราช ๒๕๕๙ จึงมีผลให้กรรมการบางรายใน คณะกรรมการดังกล่าวพ้นจากตําแหน่ง สมควรแต่งตั้งกรรมการทดแทนเพื่อให้การปฏิบัติหน้าที่ของ คณะกรรมการที่แต่งตั้งตามประกาศและคําสั่งของคณะรักษาความสงบแห่งชาติบางฉบับ ในส่วนของ คณะกรรมการนโยบายพลังงานแห่งชาติ เป็นไปด้วยความเรียบร้อยและต่อเนื่อง
อาศัยอํานาจตามความในมาตรา ๖ แห่งพระราชบัญญัติการปฏิบัติหน้าที่ของคณะกรรมการ ที่แต่งตั้งตามประกาศและคําสั่งของคณะรักษาความสงบแห่งชาติบางฉบับ พ.ศ. ๒๕๕๘ หัวหน้าคณะ รักษาความสงบแห่งชาติจึงแต่งตั้ง รัฐมนตรีประจําสํานักนายกรัฐมนตรี (นายออมสิน ชีวะพฤกษ์) เป็นกรรมการในคณะกรรมการนโยบายพลังงานแห่งชาติ
ทั้งนี้ ตั้งแต่บดนี้เป็นต้นไป

สั่ง ณ วันที่ ๗ มีนาคม พุทธศักราช ๒๕๖๐ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
