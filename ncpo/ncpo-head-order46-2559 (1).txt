หน้า	๔
เล่ม	๑๓๓	ตอนพิเศษ	๑๖๙	ง	ราชกิจจานุเบกษา	๓๑	กรกฎาคม	๒๕๕๙
คําสั่งหัวหน้าคณะรักษาความสงบแห่งชาติ
ที่ ๔๖/๒๕๕๙
เรื่อง แก้ไขเพิ่มเติมคําสั่งหัวหน้าคณะรักษาความสงบแห่งชาติ ที่ ๒๒/๒๕๕๘


ตามที่ได้มีคําสั่งหัวหน้าคณะรักษาความสงบแห่งชาติในการกําหนดมาตรการในการป้องกันและ แก้ไขปัญหาการแข่งรถยนต์และรถจักรยานยนต์ในทาง รวมทั้งกําหนดมาตรการในการควบคุม สถานบริการหรือสถานประกอบการที่เปิดให้บริการในลักษณะที่คล้ายกับสถานบริการ ไปแล้วนั้น โดยที่ ปัจจุบันได้ปรากฏข้อเท็จจริงที่ว่า ได้มีสถานบริการหลายแห่ง ปล่อยปละละเลยหรือยินยอมให้มี การเล่นพนันหรือขันต่อหรือการกระทําความผิดฐานค้ามนุษย์ในสถานบริการของตน ซึ่งกรณีเช่นนี้ได้ส่งผล กระทบถึงความปลอดภัยของเด็ก และเยาวชน รวมทั้งความสงบเรียบร้อยของประชาชน สมควรขยาย ข้อห้ามมิให้มีการกระทําความผิดของผู้ประกอบกิจการสถานบริการหรือสถานประกอบการใดที่เปิด ให้บริการในลักษณะที่คล้ายกับสถานบริการเพิ่มเติม
อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของคณะรักษาความสงบ แห่งชาติจึงมีคําสั่ง ดังต่อไปนี้
ข้อ ๑ ให้เพิ่มความต่อไปนี้เป็น (๖) และ (๗) ของข้อ ๔ ของคําสั่งหัวหน้าคณะรักษา ความสงบแห่งชาติ ที่ ๒๒/๒๕๕๘ เรื่อง มาตรการในการป้องกันและแก้ไขปัญหาการแข่งรถยนต์และ รถจักรยานยนต์ในทาง และการควบคุมสถานบริการหรือสถานประกอบการที่เปิดให้บริการในลักษณะที่ คล้ายกับสถานบริการ ลงวันที่ ๒๒ กรกฎาคม พ.ศ. ๒๕๕๘
“(๖) ยินยอมหรือปล่อยปละละเลยให้มีการกระทําความผิดฐานค้ามนุษย์ตามกฎหมายว่าด้วย การป้องกันและปราบปรามการค้ามนุษย์ ในสถานที่ของตน
(๗) ยินยอมหรือปล่อยปละละเลยให้มีการเล่นการพนันอันเป็นความผิดตามกฎหมายว่าด้วย การพนันในสถานที่ของตน”
ข้อ	๒	ให้เพิ่มความต่อไปนี้เป็นข้อ ๖/๑ ของคําสั่งหัวหน้าคณะรักษาความสงบแห่งชาติ ที่
๒๒/๒๕๕๘ เรื่อง มาตรการในการป้องกันและแก้ไขปัญหาการแข่งรถยนต์และรถจักรยานยนต์ในทาง และการควบคุมสถานบริการหรือสถานประกอบการที่เปิดให้บริการในลักษณะที่คล้ายกับสถานบริการ ลงวันที่ ๒๒ กรกฎาคม พ.ศ. ๒๕๕๘
“ข้อ ๖/๑ ผู้ใด
(๑) เปิดสถานบริการ หรือสถานประกอบการที่เปิดให้บริการในลักษณะที่คล้ายกับ สถานบริการภายในระยะเวลาห้าปีนับแต่วันที่มีคําสั่งเพิกถอนใบอนุญาตหรือคําสั่งปิดตามข้อ ๔ วรรคสอง หรือข้อ ๕ วรรคสอง
หน้า	๕
เล่ม	๑๓๓	ตอนพิเศษ	๑๖๙	ง	ราชกิจจานุเบกษา	๓๑	กรกฎาคม	๒๕๕๙
(๒) เปิดให้บริการ สถานที่ขายเครื่องดื่มแอลกอฮอล์ หรือสถานบริการหรือสถานประกอบการ ที่ตั้งอยู่ในบริเวณใกล้เคียงสถานศึกษาหรือหอพักในบริเวณใกล้เคียงสถานศึกษา อันเป็นการฝ่าฝืนคําสั่ง ตามข้อ ๔ วรรคสาม หรือข้อ ๖
ต้องระวางโทษจําคุกไม่เกินหนึ่งปี หรือปรับไม่เกินสองหมื่นบาท หรือทั้งจําทั้งปรับ” ข้อ	๓	คําสั่งนี้ให้ใช้บังคับตั้งแต่วันประกาศในราชกิจจานุเบกษาเป็นต้นไป

สั่ง ณ วันที่ ๒๙ กรกฎาคม พุทธศักราช ๒๕๕๙ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
