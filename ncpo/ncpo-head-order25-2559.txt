หน้า	๓๓
เล่ม	๑๓๓	ตอนพิเศษ	๑๒๕	ง	ราชกิจจานุเบกษา	๓๑	พฤษภาคม	๒๕๕๙
คําสั่งหัวหน้าคณะรักษาความสงบแห่งชาติ
ที่ ๒๕/๒๕๕๙
เรื่อง ยกเลิกการห้ามบุคคลเดินทางออกนอกราชอาณาจักร


ตามที่รัฐบาลมีนโยบายในการสร้างความปรองดองสมานฉันท์ส่งเสริมความรักและความสามัคคี ของประชาชนในชาติ อันจะทําให้กระบวนการปฏิรูปประเทศสามารถดําเนินไปได้อย่างมีประสิทธิภาพ ประกอบกับในห้วงที่ผ่านมารัฐบาลได้รับความร่วมมือจากประชาชนโดยปฏิบัติตามมาตรการบางอย่าง ที่กําหนดขึ้นเพื่อรักษาความสงบเรียบร้อย ส่งผลให้สถานการณ์ของประเทศโดยรวมอยู่ในสภาวะสงบ จึงสมควรยกเลิกมาตรการดังกล่าวได้
อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของคณะรักษาความสงบแห่งชาติ จึงมีคําสั่งดังต่อไปนี้
ข้อ ๑ ให้ยกเลิกประกาศคณะรักษาความสงบแห่งชาติ ฉบับที่ ๒๑/๒๕๕๗ เรื่อง ห้ามบุคคล เดินทางออกนอกราชอาณาจักร ลงวันที่ ๒๓ พฤษภาคม พุทธศักราช ๒๕๕๗
ข้อ ๒ การยกเลิกประกาศตามข้อ ๑ ไม่กระทบกระเทือนถึงการปฏิบัติตามคําสั่งศาล เกี่ยวกับการเดินทางออกนอกราชอาณาจักร และคําสั่งคณะรักษาความสงบแห่งชาติเกี่ยวกับการให้ บุคคลมารายงานตัว รวมทั้งการกําหนดวันเวลาและสถานที่รายงานตัว
ข้อ ๓ บุคคลใดที่ฝ่าฝืนหรือไม่ปฏิบัติตามประกาศหรือคําสั่งดังต่อไปนี้ หากจะเดินทางออก นอกราชอาณาจักร ต้องได้รับอนุมัติจากหัวหน้าคณะรักษาความสงบแห่งชาติก่อน
(๑) ประกาศคณะรักษาความสงบแห่งชาติ ฉบับที่ ๓๙/๒๕๕๗ เรื่อง การกําหนดเงื่อนไข การปล่อยตัวของบุคคลที่มารายงานตัวต่อคณะรักษาความสงบแห่งชาติ ลงวันที่ ๒๕ พฤษภาคม พุทธศักราช ๒๕๕๗
(๒) ประกาศคณะรักษาความสงบแห่งชาติ ฉบับที่ ๔๐/๒๕๕๗ เรื่อง การกําหนดเงื่อนไขการปล่อยตัว ของบุคคลที่ถูกกักตัวตามพระราชบัญญัติกฎอัยการศึก พระพุทธศักราช ๒๔๕๗ มาตรา ๑๕ ทวิ ลงวันที่
๒๕ พฤษภาคม พุทธศักราช ๒๕๕๗
(๓) ประกาศคณะรักษาความสงบแห่งชาติ ฉบับที่ ๔๑/๒๕๕๗ เรื่อง กําหนดให้การฝ่าฝืน หรือไม่ปฏิบัติตามคําสั่งเรียกบุคคลให้มารายงานตัว เป็นความผิด ลงวันที่ ๒๖ พฤษภาคม พุทธศักราช ๒๕๕๗
(๔) คําสั่งหัวหน้าคณะรักษาความสงบแห่งชาติ ที่ ๓/๒๕๕๘ เรื่อง การรักษาความสงบ เรียบร้อยและความมั่นคงของชาติ ลงวันที่ ๑ เมษายน พุทธศักราช ๒๕๕๘
หน้า	๓๔
เล่ม	๑๓๓	ตอนพิเศษ	๑๒๕	ง	ราชกิจจานุเบกษา	๓๑	พฤษภาคม	๒๕๕๙
ความในวรรคหนึ่ง ให้ใช้บังคับกับบุคคลที่เคยมีพฤติกรรมฝ่าฝืนหรือไม่ปฏิบัติตามประกาศหรือ คําสั่งดังกล่าวด้วย
ข้อ  ๔	คําสั่งนี้ให้ใช้บังคับตั้งแต่วันที่ ๑ มิถุนายน พ.ศ. ๒๕๕๙ เป็นต้นไป

สั่ง ณ วันที่ ๓๑ พฤษภาคม พุทธศักราช ๒๕๕๙ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
