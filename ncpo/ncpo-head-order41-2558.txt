หน้า	๑
เล่ม	๑๓๒	ตอนพิเศษ	๒๙๘	ง	ราชกิจจานุเบกษา	๑๖	พฤศจิกายน	๒๕๕๘
คําสั่งหัวหน้าคณะรักษาความสงบแห่งชาติ
ที่ ๔๑/๒๕๕๘
เรื่อง การอํานวยความสะดวกในการขับเคลื่อนการปฏิรูปประเทศ


ตามที่มีประกาศสํานักนายกรัฐมนตรี เรื่อง แต่งตั้งสมาชิกสภาขับเคลื่อนการปฏิรูปประเทศ ลงวันที่ ๕ ตุลาคม ๒๕๕๘ และเรื่อง แต่งตั้งประธานสภาและรองประธานสภาขับเคลื่อนการปฏิรูปประเทศ ลงวันที่ ๑๓ ตุลาคม ๒๕๕๘ นั้น เพื่อให้การปฏิบัติงานของสภาขับเคลื่อนการปฏิรูปประเทศสืบต่อจาก สภาปฏิรูปแห่งชาติ สามารถดําเนินการได้โดยเรียบร้อย อันเป็นประโยชน์ต่อการปฏิรูป
อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของคณะรักษาความสงบแห่งชาติ จึงมีคําสั่งให้สํานักงานเลขาธิการสภาผู้แทนราษฎรปฏิบัติหน้าที่หน่วยงานธุรการให้แก่สภาขับเคลื่อน การปฏิรูปประเทศ และจัดงบประมาณ สถานที่ เจ้าหน้าที่ และสิ่งอํานวยความสะดวกแก่สมาชิก สภาขับเคลื่อนการปฏิรูปประเทศ ตามคําสั่งของประธานสภานิติบัญญัติแห่งชาติ หรือตามที่ประธาน สภาขับเคลื่อนการปฏิรูปประเทศแจ้งให้ทราบ เพื่อประโยชน์แก่การปฏิบัติงานและการดําเนินการให้เกิด การปฏิรูปประเทศด้านต่าง ๆ โดยใช้งบประมาณของสํานักงานเลขาธิการสภาผู้แทนราษฎร
ทั้งนี้ ตั้งแต่วันที่ ๕ ตุลาคม พุทธศักราช ๒๕๕๘ เป็นต้นไป

สั่ง ณ วันที่ ๑๑ พฤศจิกายน พุทธศักราช ๒๕๕๘ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
