หน้า	๕
เล่ม	๑๓๒	ตอนพิเศษ	๑๘๑	ง	ราชกิจจานุเบกษา	๖	สิงหาคม	๒๕๕๘
คําสั่งหัวหน้าคณะรักษาความสงบแห่งชาติ
ที่ ๒๔/๒๕๕๘
เรื่อง การแก้ไขปัญหาการทําการประมงผิดกฎหมาย ขาดการรายงาน และไร้การควบคุม เพิ่มเติม


ตามที่หัวหน้าคณะรักษาความสงบแห่งชาติโดยความเห็นชอบของคณะรักษาความสงบแห่งชาติ ได้ออกคําสั่งหัวหน้าคณะรักษาความสงบแห่งชาติ ที่ ๑๐/๒๕๕๘ เรื่อง การแก้ไขปัญหาการทํา การประมงผิดกฎหมาย ขาดการรายงาน และไร้การควบคุม ลงวันที่ ๒๙ เมษายน ๒๕๕๘ เพื่อจัดตั้ง “ศูนย์บัญชาการแก้ไขปัญหาการทําการประมงผิดกฎหมาย”  ขึ้น  โดยให้มีอํานาจหน้าที่ในการบัญชาการ การแก้ไขปัญหาการทําการประมงผิดกฎหมายในภาพรวม ตลอดจนเสนอแนะในการปรับปรุง แก้ไขเพิ่มเติม รวมทั้งพัฒนากฎหมาย กฎ ระเบียบที่เกี่ยวข้องกับการแก้ไขปัญหาการทําการประมงที่ผิดกฎหมาย ให้เป็นมาตรฐานสากล นั้น
บัดนี้ ได้รับรายงานจากศูนย์บัญชาการแก้ไขปัญหาการทําการประมงผิดกฎหมายว่า ปัจจุบัน ทรัพยากรสัตว์น้ําในน่านน้ําไทยมีแนวโน้มลดลงอย่างต่อเนื่อง ซึ่งเป็นผลมาจากการทําการประมง ที่เกินศักย์การผลิตตามธรรมชาติที่จะทดแทนได้  หากปล่อยให้เป็นเช่นนี้อยู่ต่อไปโดยไม่มีมาตรการในการ จัดการทรัพยากรสัตว์น้ําที่ดีพอ จะทําให้กิจการประมงของประเทศอยู่ในภาวะวิกฤต และส่งผลกระทบ ต่อความมั่นคงทางเศรษฐกิจของประเทศ ดังนั้น เพื่อให้จํานวนเรือไทยสําหรับการประมงอยู่ในภาวะ สมดุลกับทรัพยากรสัตว์น้ํา และมิให้มีการใช้เครื่องมือทําการประมงที่เป็นการทําลายพันธุ์สัตว์น้ําอย่างร้ายแรง อาศัยอํานาจตามความในมาตรา ๔๔ ของรัฐธรรมนูญแห่งราชอาณาจักรไทย (ฉบับชั่วคราว) พุทธศักราช ๒๕๕๗ หัวหน้าคณะรักษาความสงบแห่งชาติโดยความเห็นชอบของคณะรักษาความสงบแห่งชาติจึงมีคําสั่ง ดังต่อไปนี้
ข้อ ๑ ให้นายทะเบียนเรือตามกฎหมายว่าด้วยเรือไทย งดการจดทะเบียนเรือไทยสําหรับ การประมง หรือเรืออื่นตามที่ศูนย์บัญชาการแก้ไขปัญหาการทําการประมงผิดกฎหมายประกาศกําหนด ที่จะขอจดทะเบียนเรือใหม่ทุกประเภทและทุกขนาด หรือเปลี่ยนประเภทการใช้เรือจากเรือประเภทอื่น มาเป็นเรือประมง ทั้งนี้ จนกว่าจะมีการกําหนดให้มีการจดทะเบียนเรือไทยสําหรับการประมงหรือเรืออื่น เพิ่มเติมได้ตามหลักเกณฑ์ที่ศูนย์บัญชาการแก้ไขปัญหาการทําการประมงผิดกฎหมายประกาศกําหนด
ข้อ ๒ ห้ามมิให้บุคคลใดใช้หรือมีไว้ในครอบครองเพื่อใช้ซึ่งเครื่องมือทําการประมง ดังต่อไปนี้
(๑) เครื่องมืออวนรุนที่ใช้ประกอบกับเรือยนต์ เว้นแต่การใช้เครื่องมืออวนรุนเคยที่ใช้ ประกอบเรือยนต์ทําการประมงตามรูปแบบของเครื่องมือ ขนาดเรือ วิธีการทําการประมง พื้นที่ทําการประมง และเงื่อนไขที่ศูนย์บัญชาการแก้ไขปัญหาการทําการประมงผิดกฎหมายประกาศกําหนด
(๒)  เครื่องมือโพงพาง  รั้วไซมานหรือกั้นซู่รั้วไซมาน  เครื่องมือลี่  หรือเครื่องมืออื่นท่ีมีลักษณะ และวิธีการคล้ายคลึงกัน
หน้า	๖
เล่ม	๑๓๒	ตอนพิเศษ	๑๘๑	ง	ราชกิจจานุเบกษา	๖	สิงหาคม	๒๕๕๘
(๓)	เครื่องมืออวนล้อมจับที่มีขนาดช่องตาเล็กกว่า ๒.๕ เซนติเมตร ทําการประมงในเวลากลางคืน
(๔) เครื่องมือลอบพับได้หรือไอ้โง่ ที่มีช่องทางเข้าของสัตว์น้ําสลับซ้ายขวาอยู่ทางด้านข้าง ใช้สําหรับดักสัตว์น้ํา
(๕)	เครื่องมืออวนลากที่มีช่องตาอวนก้นถุงเล็กกว่า  ๕  เซนติเมตร
(๖) เครื่องมือทําการประมงอื่นตามรูปแบบของเครื่องมือ วิธีการทําการประมง พื้นที่ทําการประมง ขนาดของเรือที่ใช้ประกอบการทําการประมง และเงื่อนไขอื่นที่ศูนย์บัญชาการแก้ไขปัญหาการทําการประมง ผิดกฎหมายประกาศกําหนด
ข้อ ๓ เครื่องมือทําการประมง เรือที่ใช้ทําการประมง สัตว์น้ํา และสิ่งอื่น ๆ ที่ใช้ใน การกระทําความผิดหรือได้มาโดยการกระทําความผิด โดยฝ่าฝืนคําสั่งหรือประกาศที่ออกตามคําสั่งนี้ ให้พนักงานเจ้าหน้าที่มีอํานาจดําเนินการยึดและให้ทรัพย์สินนั้นตกเป็นของแผ่นดิน
ให้พนักงานเจ้าหน้าที่มีอํานาจดําเนินการรื้อถอนหรือทําลายเครื่องมือทําการประมง เรือที่ใช้ ทําการประมง สัตว์น้ํา และสิ่งอื่น ๆ ที่ตกเป็นของแผ่นดินตามวรรคหนึ่ง เว้นแต่เจ้าของหรือผู้ครอบครอง สามารถแสดงหลักฐานได้ว่าทรัพย์สินนั้นมีไว้โดยชอบด้วยกฎหมาย  ภายในสามสิบวันนับแต่วันที่ถูกยึด
ข้อ ๔ ผู้ใดฝ่าฝืนคําสั่งฉบับนี้ หรือประกาศที่ออกตามคําสั่งนี้ ต้องระวางโทษจําคุกไม่เกินห้าปี หรือปรับตั้งแต่หนึ่งแสนบาทถึงห้าแสนบาท หรือทั้งจําทั้งปรับ
ข้อ ๕ ให้พนักงานเจ้าหน้าที่ซึ่งได้รับการแต่งตั้งตามประกาศที่ออกตามคําสั่งหัวหน้า คณะรักษาความสงบแห่งชาติ ที่ ๑๐/๒๕๕๘ เรื่อง การแก้ไขปัญหาการทําการประมงผิดกฎหมาย ขาดการรายงาน และไร้การควบคุม ลงวันที่ ๒๙ เมษายน ๒๕๕๘ เป็นพนักงานเจ้าหน้าที่ตามคําสั่ง ฉบับนี้ด้วย
ข้อ   ๖    เพื่อประโยชน์ในการจับกุมผู้กระทําความผิดตามคําสั่งหัวหน้าคณะรักษาความสงบแห่งชาติ ที่ ๑๐/๒๕๕๘ เรื่อง การแก้ไขปัญหาการทําการประมงผิดกฎหมาย ขาดการรายงาน และไร้การควบคุม ลงวันที่ ๒๙ เมษายน ๒๕๕๘ และคําสั่งนี้ให้พนักงานเจ้าหน้าที่เป็นพนักงานฝ่ายปกครองหรือตํารวจ ตามประมวลกฎหมายวิธีพิจารณาความอาญา
ข้อ ๗ ประกาศของศูนย์บัญชาการแก้ไขปัญหาการทําการประมงผิดกฎหมายที่ออกตาม คําสั่งนี้  เมื่อได้ประกาศในราชกิจจานุเบกษาแล้ว  ให้ใช้บังคับได้
ทั้งนี้  นับแต่วันประกาศในราชกิจจานุเบกษาเป็นต้นไป

สั่ง  ณ  วันที่  ๕  สิงหาคม  พ.ศ.  ๒๕๕๘ พลเอก ประยุทธ์ จันทร์โอชา หัวหน้าคณะรักษาความสงบแห่งชาติ
